{
    "title": "\"Hide in Elephant\"",
    "description": "เตรียมพบกับประสบการณ์ศิลปะที่เต็มไปด้วยความคิดสร้างสรรค์และความหมายอันลึกซึ้งใน \"Hide in Elephant\" นิทรรศการเดี่ยวครั้งแรกที่กรุงเทพฯของ Meiying (เหม่ยอิง) จิตรกรหญิงชาวจีน จัดขึ้นภายใต้ความร่วมมือระหว่าง Maison JE Bangkok และ inner flow Gallery จาก POP MART สัมผัสผลงานสร้างสรรค์ทั้ง 13 ชิ้นที่สะท้อนเอกลักษณ์และโลกแห่งจินตนาการอันโดดเด่นของเหม่ยอิง ในพื้นที่ชั้น 1 ของ เมซง เจอี บนถนนสุรวงศ์ สี่พระยา บางรัก กรุงเทพฯ ระหว่างวันที่ 7 กุมภาพันธ์ – 6 เมษายน 2568 ภายในงานยังมีการจัดจำหน่ายของที่ระลึกจากศิลปิน พร้อมโอกาสพิเศษที่คุณจะได้พบกับเหม่ยอิงในวันที่ 7 - 8 กุมภาพันธ์ 2568 โดยศิลปินจะร่วมพูดคุย แบ่งปันแรงบันดาลใจ และมอบลายเซ็นสำหรับผู้ที่สนใจอย่างใกล้ชิด ผลงานศิลปะในนิทรรศการ Hide in Elephant ถ่ายทอดเรื่องราวผ่านตัวละคร “Hyde” (ไฮด์) เด็กน้อยที่หลบซ่อนอยู่ในเสื้อผ้าและเฝ้ามองโลกอย่างเงียบสงบ Hyde สะท้อนความรู้สึกของศิลปิน แบ่งปันจินตนาการ ความอบอุ่น และความลับเล็ก ๆ ของชีวิต พร้อมสร้างความทรงจำใหม่บนผืนผ้าใบ ศิลปินใช้ภาพ “ช้าง” (Elephant) หรือ \"象\" ซึ่งคำนี้ในภาษาจีนยังหมายความถึง “รูปลักษณ์” มาผสมผสานกับ “Hyde” ที่มาจากคำว่า “Hide” เพื่อสื่อถึงการซ่อนเร้นภายในจิตใจของมนุษย์ Hide in Elephant เชิญชวนให้ผู้ชมสำรวจสิ่งที่อยู่เบื้องหลังรูปลักษณ์ พร้อมทั้งเผยความอบอุ่นและความจริงใจซึ่งเชื่อมโยงผู้คนเข้าด้วยกัน “ความทรงจำ การผจญภัย และจินตนาการในวัยเด็กเหมือนบูมเมอแรงที่หวนกลับมาปลอบประโลมเราในคืนที่เงียบเหงา คอยเติมเต็มความสุขที่ไม่มีวันเลือนหาย” — เหม่ยอิง",
    "start_date": "ไม่ระบุ",
    "end_date": "ไม่ระบุ",
    "categories": [
        "Art & Design"
    ],
    "event_slot_time": "10:00-19:00",
    "location": "เมซง เจอี กรุงเทพฯ",
    "url": "https://www.bangkokartcity.org/th/discover-detail/hide-in-elephant",
    "ticket": "ไม่มีค่าเข้าชม",
    "ticket_price": null,
    "cover_picture": "https://framerusercontent.com/images/QOcOcnKhF34MbzYYYmFH7RaTAg.jpg",
    "reliability_score": 2,
    "timestamp": "2025-03-29 17:10:50",
    "status": "unknown"
}