{
    "title": "Dialogues with Indigo-Blue",
    "description": "La Lanta Fine Art มีความยินดีนำเสนอ “Dialogues with Indigo-Blue” นิทรรศการเดี่ยวโดย นักรบ คัชชะชีวะ ศิลปินผู้หลีกเร้นจากโลกภายนอกสู่ความลึกซึ้งของตนเอง ด้วยแรงดึงดูดจากเฉดสีครามและสีน้ำเงิน เขาบันทึกมิตรภาพระหว่างความเงียบและความโดดเดี่ยวผ่านผลงานจิตรกรรมและประติมากรรมชุดนี้ จานสีของนักรบค่อยๆ ซึมผ่านภาวะแห่งการใคร่ครวญตนเองและอารมณ์ที่หลงเหลืออยู่—เสียงสะท้อนของความสุข ความเสียใจ ความพึงพอใจ ความเศร้า และแรงบันดาลใจ รูปปั้นมนุษย์และชิ้นส่วนอวัยวะที่ประกอบกัน ถูกบรรจุอยู่ในกล่องสีขาวอันคับแคบ สร้างความขัดแย้งระหว่างพื้นที่ปิดล้อมและความเวิ้งว้างที่กว้างใหญ่ นำไปสู่ความเวียนหัวทางอัตถิภาวะ—ความตระหนักถึงภาระของความโดดเดี่ยว ที่เผยให้เห็นร่องรอยของกาลเวลาและสภาวะของการดำรงอยู่ ทว่าความเหงาและความสันโดษมิใช่การตัดขาดจากโลก หากแต่ช่วยให้เรารับรู้ถึงสิ่งรอบตัว หากผู้ชมใช้เวลาจมอยู่ในผลงานของนักรบ ความรู้สึกแห่งความโดดเดี่ยวในตอนแรกจะค่อยๆ คลี่คลาย กลายเป็นความสงบจากภายใน ซึ่งตั้งอยู่บนความตระหนักถึงความไม่จีรังของชีวิต ด้วยแรงบันดาลใจจากธรรมชาติ ผลงานของเขาเปรียบเสมือนเครื่องนำทางไปสู่การไตร่ตรองเชิงอัตถิภาวะ อันอาจมอบความสงบและการเยียวยาให้แก่จิตใจ ด้วยความละเอียดอ่อนต่ออารมณ์ที่แฝงอยู่ในสีและเฉดที่แตกต่างกัน นักรบได้บันทึกเส้นทางแห่งการเดินทางภายในของตนเองใน “Dialogues with Indigo-Blue” ผ่านการเชื้อเชิญให้ผู้ชมสำรวจเนื้อสัมผัสของอารมณ์และความรู้สึก ผลงานของเขาเผยให้เห็นคุณค่าและความงามที่แท้จริงซึ่งซ่อนอยู่ในความเงียบและควาสันโดษ",
    "start_date": "2 มีนาคม 2025",
    "end_date": "5 เมษายน 2025",
    "categories": [
        "Art & Design"
    ],
    "event_slot_time": "10:00-19:00",
    "location": "ละลานตา ไฟน์อาร์ต",
    "url": "https://www.bangkokartcity.org/th/discover-detail/dialogues-with-indigo-blue",
    "ticket": "ไม่มีค่าเข้าชม",
    "ticket_price": null,
    "cover_picture": "https://framerusercontent.com/images/dLWHnLxTptkPF1kP3pQSZlZ4Fw.jpg",
    "reliability_score": 2,
    "timestamp": "2025-03-29 17:10:50",
    "status": "ongoing"
}