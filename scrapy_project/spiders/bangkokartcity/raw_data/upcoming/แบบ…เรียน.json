{
    "title": "แบบ…เรียน",
    "description": "วันที่ 10 พฤษภาคม - 29 มิถุนายน 2568  BACC pop・up, ห้องนิทรรศการ 2, ชั้น 3 แมด, มันมัน ศรีนครินทร์ ที่ซีคอนสแควร์ ศรีนครินทร์ 10 พฤษภาคม 2568  Art corner ระหว่างวันที่ 17 พฤษภาคม ถึง 1 มิถุนายน 2568 การเรียนรู้ผ่านกระบวนการสร้างสรรค์ เป็นส่วนหนึ่งของเส้นทางการเดินทางของศิลปิน สมรักษ์ มณีมัย ผลงานหลากหลายรูปแบบ เทคนิค สะท้อนกระบวนการสร้างสรรค์ แรงบันดาลใจ และความสัมพันธ์ต่อเรื่องราวรอบตัว เต็มไปด้วยอารมณ์ขัน ฝีแปรงสะดุดตา การเสียดสี และล้อเลียน ผ่านวัสดุที่เลือกใช้ สมรักษ์ผสมผสานประสบการณ์กับการทดลองสิ่งใหม่ ๆ ทำลายกำแพงของ “แบบ” สะท้อนถึงการ “เรียน” รู้ และการเดินทางไปข้างหน้า นิทรรศการ “แบบ…เรียน” นำเสนอผลงานหลากเทคนิค หลายรูปแบบ เรียงร้อยผ่านพยัญชนะไทย 44 ตัว สะท้อนการเดินทาง เรียนรู้ผ่านภาพของภาษา และภาษาของภาพ เมื่อภาพเป็นภาษาที่สื่อสารเรื่องราวภายในออกไปสู่ความหมาย สมรักษ์เรียนรู้ที่จะทำลายกำแพงทางภาษา ด้วยภาพที่สะท้อนจินตนาการ อารมณ์ขัน การวิพากษ์ ตั้งข้อสังเกตต่อเหตุการณ์รอบตัว เหมือนบันทึกเรื่องราวการเรียนรู้ และทำความเข้าใจที่ไม่ได้จำกัดในแบบเรียนเท่านั้น สมรักษ์ มณีมัย (เย็น) เกิด 2517 ปัจจุบันอาศัยและทำงานที่จังหวัดภูเก็ต ประเทศไทย เขาเติบโตที่หมู่บ้านเล็ก ๆ ในจังหวัดกระบี่ ในครอบครัวกรีดยาง เมื่ออายุได้ 16 ปี เขาเดินทางออกจากบ้านเพื่อมาศึกษาศิลปะที่จังหวัดนครศรีธรรมราช ก่อนที่จะมาศึกษาต่อที่มหาวิทยาลัยศิลปากร กรุงเทพฯ เขาได้จบการศึกษาระดับปริญญาตรีในปี 2542 และปริญญาโทในปี 2547 การเปลี่ยนแปลงครั้งสำคัญในการทำงานศิลปะของเขา เกิดขึ้นหลังจากที่มารดาของสมรักษ์ได้เสียชีวิตลง เขาได้เริ่มมองย้อนกลับไปถึงความทรงจำในวัยเด็ก และเริ่มทำงานที่ได้มาจากประสบการณ์การนั่งมองก้อนเมฆ รูปแบบงานของเขาเริ่มเปลี่ยนแปลงจากภาพวาดเหมือนจริง เป็นภาพวาดแนวใหม่ที่มีรูปทรงอิสระ ที่เขาทดลองและพัฒนาขึ้น ในปี 2553 สมรักษ์ ร่วมก่อตั้ง Phuket Art Village แต่หลังจากนั้นไม่นาน เขาและครอบครัวก็ได้ย้ายไปอยู่ที่ประเทศออสเตรเลีย สมรักษ์ ยังคงทำงานและแสดงงานอย่างต่อเนื่อง โดยมีแกลเลอรี่ Salamanca เป็นตัวแทนของเขา ในปี 2560 เขาได้ย้ายกลับมาที่ประเทศไทยและมีสตูดิโออยู่ที่ Phuket Art Village ปัจจุบันเขาเริ่มให้ความสนใจและนำเอาวัสดุเหลือใช้โดยเฉพาะขยะจากทะเลมาสร้างสรรค์เป็นผลงาน",
    "start_date": "10 พฤษภาคม 2025",
    "end_date": "29 มิถุนายน 2025",
    "categories": [
        "Art & Design",
        "Education"
    ],
    "event_slot_time": "11:00-19:00",
    "location": "BACC pop•up",
    "url": "https://www.bangkokartcity.org/th/discover-detail/pic-torial",
    "ticket": "ไม่มีค่าเข้าชม",
    "ticket_price": null,
    "cover_picture": "https://framerusercontent.com/images/DI34O1O0QPQ40JQ5aLioLTur8Y.png",
    "reliability_score": 2,
    "timestamp": "2025-05-08 20:01:27",
    "status": "upcoming"
}