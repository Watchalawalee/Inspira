{
  "title": "Like You Never Left",
  "description": "เราทุกคนมักจะมีสถานที่หนึ่ง ที่ซึ่งไม่ว่าจะหลับตาลงกี่ครั้ง ภาพของสถานที่แห่งนั้นก็ไม่เคยเลือนรางหายไปจากความรู้สึก ยังคงฝังแน่น และหยั่งรากลึกลงในจิตใจของเราอยู่เสมอ สถานที่ซึ่งเต็มไปด้วยความทรงจำกับ ‘เธอ’ คนที่เราไม่เคยลืม ทั้งกายสัมผัส เสียงลมหายใจ การเคลื่อนไหว กลิ่นที่คุ้นเคย ความสุข รอยยิ้ม อ้อมกอด เสียงหัวเราะ หยาดน้ำตา ความเสียใจ ความหวงแหน โหยหา ทุกข์ใจ คำปลอบประโลม ที่มาพร้อมกับ ‘การลาจาก’ คำสั้น ๆ ที่เต็มไปด้วยอารมณ์ความรู้สึก แต่เป็นสิ่งที่ยากและเจ็บปวดที่สุดในชีวิตของทุกสรรพสิ่ง “ที่ ๆ เคยมีเธอ” (Like You Never Left) คือนิทรรศการที่นำเสนอโดย RCB Experimental Art Lab โปรเจกต์พิเศษโดย ริเวอร์ ซิตี้ แบงค็อก ร่วมกับ บอย ปกรณ์ ฉัตรบริรักษ์ นักสะสมงานศิลปะและนักแสดงผู้ถ่ายทอดอารมณ์ความรู้สึกผ่านละครและภาพยนตร์มาแล้วมากมาย โดยนิทรรศการครั้งนี้ได้นำเสนอผลงานของศิลปินมากความสามารถผู้มีผลงานโดดเด่นในการถ่ายทอดอารมณ์ความรู้สึกทั้ง 10 ท่าน ได้แก่ Art Jeeno, อาริญญา กันธิโน, ชนนภัส ยกใหญ่, give.me.museums, Keng Jeans, Munins, Noinah, SUNTUR, วิชุดา ขันติจิตร และ Wood you mind เราจะขอพาทุกท่านย้อนกลับไปสู่สถานที่ซึ่งเต็มไปด้วยความทรงจำ ที่ ๆ ทุกเหตุการณ์จะย้อนกลับมาเหมือนมันเพิ่งเกิดขึ้นเมื่อวาน ที่ซึ่ง ‘เธอ’ ยังนั่งอยู่ข้างหน้ามองมา ยิ้มให้ กอดเรา พูดคุยกับเรา ราวกับว่า ‘เธอ’ ยังอยู่ตรงนั้นไม่เคยจากไปไหน “Like you never left :)”  RCB Galleria 4 ชั้น 2 ริเวอร์ ซิตี้ แบงค็อก",
  "categories": [
    "Art & Design",
    "Concert"
  ],
  "start_date": "8 กุมภาพันธ์ 2025",
  "end_date": "9 มีนาคม 2025",
  "event_slot_time": "10:00–20:00",
  "location": "River City Bangkok",
  "url": "https://rivercitybangkok.com/th/like-you-never-left/",
  "ticket": "ไม่มีค่าเข้าชม",
  "ticket_price": null,
  "cover_picture": "https://rivercitybangkok.com/wp-content/uploads/fly-images/43312/Banner-Web-2880-x-944-01-7-1440x620-c.jpg",
  "reliability_score": 5,
  "timestamp": "2025-05-07 16:24:15",
  "status": "past",
  "original_filename": "Like You Never Left.json"
}