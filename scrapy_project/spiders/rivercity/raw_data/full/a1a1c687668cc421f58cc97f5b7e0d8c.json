{
  "title": "Beyond the Last Miles",
  "description": "ริเวอร์ ซิตี้ แบงค็อก ร่วมกับ ArtDepot มีความยินดีที่จะนำเสนอนิทรรศการเดี่ยวครั้งแรกของ Zhang Zhanzhan ศิลปินร่วมสมัยชื่อดังชาวจีนกับนิทรรศการ “Beyond the Last Miles” ‘ชีวิต’ คือเส้นทางยาวนานอันแสนเดียวดาย เป็นทางเบื้องหน้าที่ทอดยาวออกไปอย่างไม่มีที่สิ้นสุด แต่เมื่อได้ลองเดินออกไปเพียงลำพังแล้ว เราต่างก็พยายามเรียนรู้ที่จะหาความสุขในความสันโดษนี้ ความโดดเดี่ยวทำให้ภายนอกเราแข็งแกร่งขึ้น หากแต่หัวใจกลับเต็มไปด้วยความนุ่มนวลและจริงใจ ความรู้สึกเหล่านี้ถูกถ่ายทอดออกมาผ่านผลงานศิลปะของ Zhang Zhanzhan ที่เก็บเอาห้วงเวลา ณ ขณะหนึ่งที่มีทั้งความอบอุ่น การโหยหา ความหวัง และความอดทนไว้บนเปลวเทียนเล็ก ๆ ในความมืด ซึ่งจะนำทางให้เราย้อนกลับไปสู่อดีตเพื่อพบกับตัวตนเก่าของเราอีกครั้งหนึ่ง Zhang Zhanzhan มักครุ่นคิดถึงพลังของการแสดงออก หรือ ‘Expression’ อยู่เสมอ โดยในนิทรรศการครั้งนี้ เขาได้ใช้ความกล้าในการตัดทอนรายละเอียดตกแต่งที่ไม่จำเป็นออกและหันไปเน้นการใช้การสื่อสารทางศิลปะที่เรียบง่าย กระชับ และสามารถถ่ายทอดอารมณ์ได้อย่างเต็มที่ เราไม่สามารถคาดเดาเรื่องราวเบื้องหลังต่าง ๆ ผ่านการมองหน้าตัวละครของเขาเพียงอย่างเดียวได้ แต่ความสันโดษของพวกเขานั้นไม่ได้เหงาหงอยเพราะมันกำลังแผ่ความอบอุ่นและความสุขมาให้ผู้ชมอย่างแผ่วเบา  RCB Galleria 2",
  "categories": [
    "Art & Design",
    "Concert"
  ],
  "start_date": "6 กรกฎาคม 2024",
  "end_date": "25 สิงหาคม 2024",
  "event_slot_time": "10:00–20:00",
  "location": "River City Bangkok",
  "url": "https://rivercitybangkok.com/th/beyond-the-last-miles/",
  "ticket": "ไม่มีค่าเข้าชม",
  "ticket_price": null,
  "cover_picture": "https://rivercitybangkok.com/wp-content/uploads/fly-images/42138/Banner-Web-2880-x-944-01-3-1440x620-c.jpg",
  "reliability_score": 5,
  "timestamp": "2025-05-07 16:24:16",
  "status": "past",
  "original_filename": "Beyond the Last Miles.json"
}