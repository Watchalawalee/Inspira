{
    "title": "Neverland",
    "description": "นิทรรศการซึ่งได้รับแรงบันดาลใจจากดินแดนมหัศรรย์ในผลงานของ เจ.เอ็ม.แบร์รี่ (J. M. Barrie) ที่ซึ่ง ปีเตอร์แพน ทิงเกอร์เบลล์ กัปตันฮุก เด็กหลงทาง และเหล่าสิ่งมีชีวิตมหัศจรรย์อื่น ๆ อีกมากมายอาศัยอยู่ สถานที่ซึ่งพวกเขาจะได้ทำทุกอย่างดั่งใจต้องการและเป็นเด็กตลอดไป ในนิทรรศการนี้ เนเวอร์แลนด์ (Neverland) คือดินแดนแห่งรัตติกาลที่จะพาคุณหลีกหนีจากโลกอันแสนวุ่นวาย หลับใหลอย่างผ่อนคลาย แล้วโลดแล่นไปกับความฝัน เพื่อไปพบกับความพิศวงอันแสนมหัศจรรย์เหนือจินตนาการ ณ ดินแดนแห่งนี้ หมู่มวลมนุษย์และสรรพสัตว์ต่างสนทนาด้วยภาษาเดียวกันโดยที่มนุษย์นั้นไม่ได้ยิ่งใหญ่ไปกว่าสรรพสัตว์ใด ๆ เป็นดินแดนซึ่งไร้ความถูกหรือผิดและไม่มีสิ่งใดที่เป็นไปไม่ได้ ดินแดนที่ซึ่งจิตวิญญาณแห่งความเยาว์วัยจะไม่มีวันสูญสลาย ดินแดนซึ่งทุกชีวิตสามารถหลบลี้หนีจากพายุอันโหดร้าย ดินแดนที่ซึ่งนำพาให้สิ่งที่รักได้พบกันแม้ความตายอันนิรันดร์ได้เคยพรากพวกเขาไป  และ เนเวอร์แลนด์ หรือดินแดนแห่งที่พักใจจากโลกอันแสนโหดร้ายนี้ก็ถูกสรรค์สร้างโดยศิลปินรุ่นใหม่ทั้ง 7 อโณทัย นิรุตติเมธี (ANO.), อาริญญา กันธิโน, มิรา สุรีรัตน์ (I draw a house for my friend), พิมพ์ชนก ทีปพงศ์ (Paerytopia), ปราง เวชชาชีวะ, พุฒิพงศ์ ปรารถนวนิช (Hifly) และ วิชุดา ขันติจิตร แล้วมาร่วมท่องไปในเนเวอร์แลนด์ด้วยกัน บางที การเดินทางเข้าสู่ดินแดนแห่งรัตติกาลนี้อาจนำทางให้คุณไปพบกับสถานที่ซึ่งคุณจะได้พักพิงอย่างสงบและค้นพบบางสิ่งบางอย่างที่ซ่อนอยู่ภายในหัวใจของคุณเองก็เป็นได้  RCB Photographers’ Gallery 1",
    "categories": [
        "Art & Design",
        "Others"
    ],
    "start_date": "25 กุมภาพันธ์ 2023",
    "end_date": "15 เมษายน 2023",
    "event_slot_time": "10:00–20:00",
    "location": "River City Bangkok",
    "url": "https://rivercitybangkok.com/th/neverland/",
    "ticket": "ไม่มีค่าเข้าชม",
    "ticket_price": null,
    "cover_picture": "https://rivercitybangkok.com/wp-content/uploads/fly-images/36818/Banner-Neverland-1-1440x620-c.jpg",
    "reliability_score": 5,
    "timestamp": "2025-05-07 16:24:21",
    "status": "past"
}