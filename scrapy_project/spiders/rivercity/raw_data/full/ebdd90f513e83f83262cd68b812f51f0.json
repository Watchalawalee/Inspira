{
  "title": "The Timeless Conversation",
  "description": "อัลเบิร์ต ไอน์สไตน์ หนึ่งในนักฟิสิกส์ที่ทรงอิทธิพลที่สุดเท่าที่เคยมีมา เคยกล่าวว่า “คนอย่างเราที่เชื่อในฟิสิกส์รู้ว่าความแตกต่างระหว่างอดีต ปัจจุบัน และอนาคตเป็นเพียงภาพลวงตา” ซึ่งหากลองคิดตามมุมมองของไอน์สไตน์ และหากเวลาเป็นภาพลวงตาเช่นนั้นแล้ว อดีต ปัจจุบัน และ อนาคต อาจไม่เคยมีอยู่จริง และเมื่อเวลาไม่มีอยู่จริง เราก็อาจสามารถก้าวข้ามเวลา ช่วงปี หรือยุคสมัยที่ถูกแบ่งโดยนักประวัติศาสตร์ได้ “The Timeless Conversation” คือนิทรรศการเดี่ยวโดย สุดรัก คงพ่วง ศิลปินหญิงมากฝีมือผู้สร้างสรรค์ผลงานที่มาพร้อมกับสีสันอันสดใสและจินตนาการอันไร้ขีดจำกัด โดยผลงานชุดนี้เกิดจากแรงบันดาลใจในช่วงล็อคดาวน์ของวิกฤตโควิดที่ผ่านมา ท่ามกลางความสับสนอันเงียบงัน สุดรักได้ใช้เวลานี้ในการศึกษาผลงานของศิลปินเอกรุ่นก่อนหลายคนอย่างลึกซึ้ง อาทิ Vincent Van Gogh, Jeff Koons, Claude Monet, Piet Mondrian, René Magritte และ Andy Warhol เธอสร้างสรรค์ผลงานเหล่านี้โดยจินตนาการไปด้วยว่ากำลังได้นั่งสนทนากับพวกเขา ทำให้เกิดเป็นชุดผลงานศิลปะที่เป็นผลจากการพูดตอบโต้และแลกเปลี่ยนความคิดของศิลปินต่างช่วงเวลา ซึ่งเธอก็ได้นำผลงานและแรงบันดาลใจเหล่านั้นมาประยุกต์เป็นรูปแบบงานปัจจุบันของเธอเอง เสมือนกับว่าเธอได้มีบทสนทนากับเหล่าศิลปินสุดยิ่งใหญ่ผู้ล่วงลับไปแล้วอีกครั้ง จึงเป็นที่มาของชื่อนิทรรศการ “Timeless Conversation” นั่นเอง RCB Galleria 4",
  "categories": [
    "Art & Design",
    "Concert"
  ],
  "start_date": "30 พฤศจิกายน 2023",
  "end_date": "7 มกราคม 2024",
  "event_slot_time": "10:00–20:00",
  "location": "River City Bangkok",
  "url": "https://rivercitybangkok.com/th/the-timeless-conversation/",
  "ticket": "ไม่มีค่าเข้าชม",
  "ticket_price": null,
  "cover_picture": "https://rivercitybangkok.com/wp-content/uploads/fly-images/40412/Banner-Web-2880-x-944-01-2-1440x620-c.jpg",
  "reliability_score": 5,
  "timestamp": "2025-05-07 16:24:19",
  "status": "past",
  "original_filename": "The Timeless Conversation.json"
}