{
  "title": "Game Changers",
  "description": "รูดี้ เมอเยร์ (Rudy Meyer) ศิลปินชาวฝรั่งเศสผู้สร้างสรรค์งานในแนวทางนีโอ-ป๊อป (Neo-Pop) ได้นำเสนอคอลเลคชั่นภาพพอร์ตเทรตของคนดังระดับไอคอนโดยตั้งชื่อผลงานชุดนี้ว่า “Game Changers” ที่ดูคลุมเครือแต่เปี่ยมไปด้วยอารมณ์สุนทรีย์ซึ่งถ่ายทอดผ่านเหล่าบุคคลสำคัญที่ก่อให้เกิดการเปลี่ยนแปลงและพลิกประวัติศาสตร์แห่งมวลมนุษยชาติ รูดี้ได้เจาะลึกไปถึงคอนเซ็ปต์เกี่ยวกับวัฒนธรรมป๊อปผ่านการใช้เทคนิคอย่างมีเอกลักษณ์และสลับซับซ้อน โดยกระบวนการสร้างงานของเขาคือการคลี่คลายจากสิ่งเดิมที่มีอยู่แล้วและเนรมิตขึ้นมาใหม่เพื่อให้ได้ผลงานในสไตล์ป๊อปอาร์ตที่ดูคลุมเครือยิ่งขึ้น ทว่าแฝงไว้ด้วยสุนทรียะทางทัศนศิลป์ ผลงานชุดนี้นำเสนอในแนวทางนีโอ-ป๊อปจึงเป็นการผสมผสานระหว่างวัสดุอย่างสีอะคริลิค หมึก สีสเปรย์พ่น ตลอดจนเลเยอร์ต่าง ๆ อันเกิดจากการซ้อนทับของเทคนิคงานซิลค์สกรีนด้วยมือ ที่ทำให้เกิดผลงานที่ปะทะกับอารมณ์ของผู้ชมได้อย่างดี เขาเชื่อว่าการเดินทางอันไม่สิ้นสุดและแรงบันดาลใจจากคนดังระดับโลกนั้นเป็นพื้นฐานสำหรับการทำงาน ของเขาและตัวเขาเอง รูดี้กล่าวว่า  เหล่าตัวละครเอกของรูดี้จะปรากฏตัวมากกว่าหนึ่งครั้งในผลงานแต่ละชิ้นเพื่อแสดงให้เห็นถึงชั้นอารมณ์อัน ซับซ้อนของบุคคลสำคัญในแต่ละภาพ ทั้งความล้มเหลว ความสำเร็จ เรื่องที่ดีและเลวร้าย ดังนั้นรายละเอียดต่าง ๆ ในชิ้นงานจึงสะท้อนให้เห็นถึงการฉีกกฏของความดั้งเดิมและความกล้าหาญที่ศิลปินค้นพบและนำมาเป็นแรงบันดาลใจทั้งในด้านการทำงานและการใช้ชีวิตของเขา",
  "categories": [
    "Art & Design",
    "Concert"
  ],
  "start_date": "30 มีนาคม 2023",
  "end_date": "23 เมษายน 2023",
  "event_slot_time": "10:00–20:00",
  "location": "River City Bangkok",
  "url": "https://rivercitybangkok.com/th/game-changers/",
  "ticket": "ไม่มีค่าเข้าชม",
  "ticket_price": null,
  "cover_picture": "https://rivercitybangkok.com/wp-content/uploads/fly-images/37036/Artboard-1-1440x620-c.png",
  "reliability_score": 5,
  "timestamp": "2025-05-07 16:24:20",
  "status": "past",
  "original_filename": "4a76af3ced11eaed0ca7c6e4a20b8268.json"
}