{
    "title": "Illusion of Stability",
    "description": "ริเวอร์ ซิตี้ แบงค็อก ภูมิใจเสนอนิทรรศการเดี่ยวครั้งแรกของ WAL หรือ วาฬร์ จิรชัยสกุล ศิลปินมากความสามารถผู้มีผลงานเป็นที่ยอมรับในระดับนานาชาติและมีผลงานที่อยู่ในครอบครองของนักสะสมชั้นนำมากมาย โดยนิทรรศการครั้งนี้เป็นการรวบรวมผลงานสีน้ำมันในรอบ 5 ปี ที่จะพาผู้ชมเข้าไปกระเทาะเปลือกอันแข็งแกร่งแต่เปราะบาง หนักแน่นแต่เบาหวิว ยิ่งใหญ่แต่ย้อนแย้ง ของสิ่งที่ผู้คนนับล้านบนโลกนี้ต่างไขว่คว้าแสวงหาเพื่อความปลอดภัยทางใจ นั่นคือสิ่งที่เรียกว่า “ความมั่นคง” วาฬร์ได้ถ่ายทอดความมั่นคงอันว่างเปล่านี้บนภาพสีน้ำมันทั้ง 30 ภาพผ่านการใช้สัญญะอันเรียบง่ายแต่ทรงพลัง ซึ่งเป็นเอกลักษณ์ในการทำงานของเขาเสมอมา ทั้งชฎาที่แสดงถึงความสูงศักดิ์และบริสุทธิ์ เงินทองและเหรียญตราอันแวววาวที่สื่้อถึงอำนาจบารมี หน้ากากทองคำแทนการสร้างตัวตน เทพีเสรีภาพแทนจุดหมายอันยิ่งใหญ่ทางการเมือง รวมถึงการใช้สัญญะคู่ตรงข้ามเพื่อสร้างบรรยากาศอันขัดแย้ง อาทิ หัวกระโหลกที่สื่อถึงการปลดระวางภาระหน้าที่และบทบาท ตัวหนังสือที่ล่องลอยอย่างไร้ทิศทาง ราวกับลมหายใจเข้า-ออกของมนุษย์ที่ต้องดำเนินชีวิตต่อไป วาฬร์หวังเป็นอย่างยิ่งว่านิทรรศการครั้งนี้จะทำให้ผู้ชมลองสำรวจสิ่งที่กำลังยึดถืออยู่ ซึ่งบางครั้งสิ่งที่มนุษย์คิดว่ามั่นคงที่สุดและแน่นอนที่สุดนั้นอาจเป็น “ความไม่มั่นคง” ก็เป็นได้ พบกับ “Illusion of Stability” นิทรรศการศิลปะที่เกิดจากการตกตะกอนทางความคิดผ่านการมองเห็นความเป็นไปของชีวิตมนุษย์  RCB Galleria 1",
    "categories": [
        "Art & Design"
    ],
    "start_date": "21 มีนาคม 2024",
    "end_date": "23 เมษายน 2024",
    "event_slot_time": "10:00–20:00",
    "location": "River City Bangkok",
    "url": "https://rivercitybangkok.com/th/illusion-of-stability/",
    "ticket": "ไม่มีค่าเข้าชม",
    "ticket_price": null,
    "cover_picture": "https://rivercitybangkok.com/wp-content/uploads/fly-images/41206/Wal-Banner-Web-1440x620-c.jpg",
    "reliability_score": 5,
    "timestamp": "2025-05-07 16:24:18",
    "status": "past"
}