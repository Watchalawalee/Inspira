{
  "title": "Blackout",
  "description": "ริเวอร์ ซิตี้ แบงค็อก ภูมิใจเสนอนิทรรศการเดี่ยวครั้งสำคัญของ Munins ศิลปินเจ้าของลายเส้นอันเปี่ยมด้วยความรู้สึกผู้เป็นที่ยอมรับในวงการนักวาดกว่า 10 ปี ที่จะพาผู้ชมเข้าไปสำรวจภาวะหนึ่งที่ปรากฏขึ้นเพียงชั่วพริบตา พร่าเลือนทางการมองเห็น แต่ฝังแน่นอยู่ในความทรงจำตลอดกาล “Blackout” หมายถึง ภาวะกึ่งหลับกึ่งตื่น หรือที่หลายคนมักเรียกว่า “ภาพตัด” เป็นภาวะราวกับห้วงเวลาได้หยุดนิ่ง เหลือแต่เพียงความมืดมิด ว่างเปล่า เงียบงัน  จนกระทั่งเสียงที่ดังที่สุดอาจจะเป็นเสียงกรีดร้องของความคิดของตนเอง ในภวังค์แห่งนี้ หลากความรู้สึก ล้านความทรงจำที่เราเคยทำร่วงหล่นหายไประหว่างการเดินทางภายใต้เงื่อนไขอันซับซ้อนของชีวิต กลับกระจ่างชัดขึ้นอย่างที่ไม่เคยปรากฏมาก่อน ทั้งความทรงจำที่สนุกสนาน บ้าบิ่น หวาดกลัว เบื่อหน่าย เหงาเศร้า หรือแม้กระทั่งความทรงจำอันปวดร้าวที่พร้อมจะทำลายตัวเราทุกครั้งที่่นึกถึง จนบางครั้งเมื่อเราตื่นจากภวังค์ เมื่อแสงสว่างกลับมาเยือนอีกครั้ง เราก็อดสงสัยไม่ได้ว่าความทรงจำอันท่วมท้นเหล่านั้นไปซุกซ่อนตัวอยู่ตรงไหนกันแน่? พบกับ “Blackout” นิทรรศการที่จะพาคุณไปสัมผัสกับความมิดที่อาจทำให้คุณเห็นอะไร ๆ ชัดเจนขึ้น  RCB Galleria 1",
  "categories": [
    "Art & Design",
    "Concert"
  ],
  "start_date": "2 กุมภาพันธ์ 2024",
  "end_date": "10 มีนาคม 2024",
  "event_slot_time": "10:00–20:00",
  "location": "River City Bangkok",
  "url": "https://rivercitybangkok.com/th/blackout/",
  "ticket": "ไม่มีค่าเข้าชม",
  "ticket_price": null,
  "cover_picture": "https://rivercitybangkok.com/wp-content/uploads/fly-images/40962/Banner-Web-01-1440x620-c.jpg",
  "reliability_score": 5,
  "timestamp": "2025-05-07 16:24:18",
  "status": "past",
  "original_filename": "9f46237472e7183d47fb9abc553cd05e.json"
}