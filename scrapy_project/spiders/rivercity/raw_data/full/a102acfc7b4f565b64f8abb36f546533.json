{
  "title": "Flower & Cosmos: The Universe Within (2)",
  "description": "ละลานตา ไฟน์อาร์ต มีความยินดีนำเสนอนิทรรศการ   โดย สกุล อินทกุล ศิลปินนักจัดดอกไม้ ที่มีชื่อเสียงระดับนานาชาติ ซึ่งจะจัดขึ้นที่ชั้น 3 ริเวอร์ ซิตี้ แบงค็อก ตั้งแต่วันที่ 30 มีนาคม ถึง 15 พฤษภาคม 2566 นิทรรศการนี้เป็นการแสดงผลงานต่อเนื่องจากนิทรรศการ “Flower & Cosmos: The Universe Within (1)” ที่เพิ่งจัดแสดงขึ้นที่หอศิลป์ ละลานตา ไฟน์อาร์ต เมื่อไม่นานมานี้ ด้วยความสามารถอันหลากหลายและความสนใจในศิลปะร่วมสมัย  สกุลสร้างสรรค์ผลงานศิลปะทั้ง 2 มิติ และ 3 มิติ ที่สื่อถึงวัฒนธรรมดอกไม้ที่หยั่งรากลึกในวิถีชีวิตชาวไทย  สกุลเปรียบเทียบคนกับดอกไม้ คนหนึ่งคนเปรียบเสมือนดอกไม้หนึ่งดอก โครงสร้างของสังคมและวัฒนธรรมของมนุษย์เกิดจากกลุ่มคนที่ร่วมกันสร้างสรรค์ให้เกิดขึ้น เฉกเช่นเดียวกับการร้อยประสานดอกไม้ทีละดอกเพื่อสร้างงานตาข่ายดอกไม้ในวัฒนธรรมการจัดดอกไม้ไทย ในนิทรรศการ “Flower & Cosmos: The Universe Within (2)” ผู้ชมจะได้รับชมงานศิลปะจัดวาง  ผลงานประติมากรรมขนาดใหญ่และเล็ก  รวมทั้งผลงานภาพเขียนที่สกุลสร้างสรรค์เพื่อพรรณาถึงวัฒนธรรมดอกไม้ด้วยเส้นเรขาคณิต และการใช้คู่สีจัดจ้าน ซึ่งสื่อความถึงประเพณีที่มีอายุยืนยาวของไทยผ่านเลนส์ของความร่วมสมัย #sakulintakul #flowerandcosmos #artexhibition #lalantafineart #floralartwork #geometricart #rivercitybangkok",
  "categories": [
    "Art & Design",
    "Concert"
  ],
  "start_date": "30 มีนาคม 2023",
  "end_date": "15 พฤษภาคม 2023",
  "event_slot_time": "10:00–20:00",
  "location": "River City Bangkok",
  "url": "https://rivercitybangkok.com/th/flower-cosmos/",
  "ticket": "ไม่มีค่าเข้าชม",
  "ticket_price": null,
  "cover_picture": "https://rivercitybangkok.com/wp-content/uploads/fly-images/37232/lalanta-banner-1440x620-c.jpg",
  "reliability_score": 5,
  "timestamp": "2025-05-07 16:24:20",
  "status": "past",
  "original_filename": "Flower & Cosmos_ The Universe Within (2).json"
}