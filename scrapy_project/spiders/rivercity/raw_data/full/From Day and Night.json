{
    "title": "From Day and Night",
    "description": "ริเวอร์ ซิตี้ แบงค็อก ร่วมกับ Pagoda the Art Club ภูมิใจเสนอนิทรรศการเดี่ยวครั้งสำคัญของ บัวขาว ผะสม ศิลปินหญิงมากความสามารถผู้ได้รับแรงบันดาลใจจากสิ่งที่มาเยี่ยมเยียนเธอทั้งกลางวันและกลางคืน นั่นก็คือ “ความเศร้า”  เมื่อพูดถึงความรู้สึกที่เกิดขึ้นในแต่ละช่วงเวลาชีวิต ใครหลายคนอาจนึกถึงช่วงเวลาที่มีความสุข และเต็มไปด้วยเสียงหัวเราะ แต่บัวขาวนั้นต่างจากคนอื่น ๆ เพราะเธอมักจะนึกถึงช่วงเวลาที่เธอรู้สึกเศร้าและมีน้ำตาอยู่เสมอ ความรู้สึกนี้มักจะวนเวียนมาหาเธอทุกวันและทุกค่ำคืน ราวกับเป็นส่วนหนึ่งของชีวิต โดยที่เธอไม่มีทางที่จะตัดขาดความรู้สึกนี้ได้เลย ในนิทรรศการครั้งนี้ บัวขาวได้ถ่ายทอดความเศร้าที่กัดกินตัวเธอผ่านทางคาแรคเตอร์เด็กสาวนัยน์ตาโต ซึ่งเป็นเอกลักษณ์ในการเขียนภาพของเธอเสมอมา นอกจากนี้ ยังมีการใช้สีสันและสัญญะอันเปี่ยมด้วยความหมาย อาทิ โซ่ ซึ่งเปรียบเสมือนสิ่งพันธนาการที่ไม่อาจวางลงได้ ในมุมมองของบัวขาวนั้น แม้ความเศร้าจะเป็นเรื่องที่ทุกข์ทรมาน แต่มันกลับทำให้เธอเข้าใจถึงธรรมชาติของชีวิตที่มีทั้งสุขและทุกข์ โดยประสบการณ์เหล่านี้ได้หล่อหลอมให้เธอเข้มแข็งและได้กลายเป็นพลังในการสร้างสรรค์ผลงานศิลปะของเธออีกมากมาย แล้วพบกับนิทรรศการแห่งหยดน้ำตาที่มีเพียงแสงตะวันและดวงดาวเป็นผู้คอยปลอบโยนไปด้วยกันได้ใน “From Day and Night”",
    "categories": [
        "Art & Design",
        "Concert"
    ],
    "start_date": "8 ธันวาคม 2023",
    "end_date": "31 ธันวาคม 2023",
    "event_slot_time": "10:00–20:00",
    "location": "River City Bangkok",
    "url": "https://rivercitybangkok.com/th/from-day-and-night/",
    "ticket": "ไม่มีค่าเข้าชม",
    "ticket_price": null,
    "cover_picture": "https://rivercitybangkok.com/wp-content/uploads/fly-images/40499/Feature-Image-1-1440x620-c.jpg",
    "reliability_score": 5,
    "timestamp": "2025-05-07 16:24:18",
    "status": "past"
}