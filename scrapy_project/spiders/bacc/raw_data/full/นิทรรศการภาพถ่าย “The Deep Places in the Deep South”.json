{
    "title": "นิทรรศการภาพถ่าย “The Deep Places in the Deep South”",
    "description": "โดย SEA Junction และ Realframe พื้นที่สามจังหวัดชายแดนใต้เป็นพื้นที่ที่มีสถานการณ์ความรุนแรงอย่างต่อเนื่อง นำมาซึ่งการบังคับใช้กฎหมายพิเศษมากถึง 3 ฉบับที่ไม่ได้แก้ไขสถานการณ์ แต่กลับละเมิดสิทธิมนุษยชนของผู้คนในพื้นที่ ซึ่งประชากรโดยส่วนใหญ่เป็นชาวมุสลิมเชื้อสายมลายู สถานการณ์ที่ยืดเยื้อมาเป็นเวลานานทำให้ภาพลักษณ์ของพื้นที่กลายเป็นพื้นที่ขัดแย้งรุนแรงและอันตรายในสายตาของรัฐไทยรวมถึงประชาชนนอกพื้นที่ อีกด้านหนึ่ง ท่ามกลางความท้าทายของสถานการณ์ในพื้นที่ ผู้คนจำนวนมากยังคงใช้ชีวิตกันอย่างสงบและสันติ ดำเนินกิจวัตรประจำวันตามวิถีชีวิต โครงการภาพถ่ายโดยยศธร ไตรยศ มุ่งนำเสนอ \"ความจริงคู่ขนาน\" ดังกล่าว ด้วยการสนับสนุนจากองค์กรสิทธิมนุษยชนเพื่อชนกลุ่มน้อยระหว่างประเทศและสหภาพยุโรป โครงการใช้ภาพถ่ายเป็นเครื่องมือในการบอกเล่าวิถีชีวิตและวัฒนธรรมของผู้คน นิทรรศการจัดโดย SEA Junction และ Realframe นำเสนอชุดภาพดังกล่าวและตั้งคำถามถึงการมีอยู่ของผู้คนธรรมดาภายใต้พื้นที่ที่ถูกมองว่าพิเศษ ตลอดจนเปิดมุมมองใหม่นอกเหนือไปจากเรื่องราวของความรุนแรงที่ถูกนำเสนอผ่านสื่อกระแสหลักอย่างต่อเนื่องจนกลายเป็นภาพจำที่คลาดเคลื่อนของคนนอกที่มีต่อพื้นที่ งานเสวนาซึ่งเป็นส่วนหนึ่งของนิทรรศการจะจัดขึ้นในวันที่ 24 กันยายน 2566 เวลา 17.00-18.30 น. ที่ห้อง SEA Junction สอบถามรายละเอียดเพิ่มเติมได้ที่ คุณลัทธพล จิรปฐมสกุล โทร. 097-002-4140 Facebook SEA-Junction (https://www.facebook.com/profile.php?id=100064520119499)",
    "categories": [
        "Art & Design",
        "Concert"
    ],
    "start_date": "19 กันยายน 2023",
    "end_date": "1 ตุลาคม 2023",
    "event_slot_time": "10.00-20.00",
    "location": "BACC สถานที่ผนังโค้ง ชั้น 4",
    "url": "https://www.bacc.or.th/events/13710",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2023/09/500x738-deep-south-02-1-1.jpg",
    "reliability_score": 5,
    "timestamp": "2025-03-29 17:07:17",
    "status": "past"
}