{
    "title": "นิทรรศการ อาฟเตอร์ จูเลียต้า",
    "description": "‘After Julieta’ เป็นปัจฉิมบทหลังจากนิทรรศการ ‘Julieta’ โดย สุดาภรณ์ เตจา ที่หอศิลปวัฒนธรรมแห่งกรุงเทพมหานคร ในปี 2566 ที่บอกเล่าบันทึกการออกเดินทางค้นหาความหมายและที่มาของดอกกุหลาบพันธุ์จูเลียต้าช่อหนึ่ง ที่เธอได้รับจากเพื่อนคนหนึ่งก่อนที่เขาจะจากไป หลังจากกลับมาอ่านบันทึกเล่มเดิมอีกครั้ง ศิลปินถอดเหตุการณ์ที่สิ้นสุดลงแล้วให้เหลือเพียงแก่นสาร โดยจำลองปรากฏการณ์ การเปลี่ยนแปลงของโมเมนตัม ระหว่างวัตถุในปริภูมิจินตภาพลงบนงานจิตรกรรมนามธรรมโมโนโครม เธอกลับไปรื้อรื้นเศษซากความทรงจำที่แตกสลาย มาประกอบขึ้นใหม่เป็นศิลปะจัดวางและงานวิดีทัศน์ เพื่อสะท้อนความสัมพันธ์ระหว่างวัตถุ พื้นที่ว่าง และลูกศรแห่งกาลเวลา ‘After Julieta’ รวบรวมผลงานระหว่างการเดินตั้งแต่ปี 2561-2567 จากสื่อหลากหลายแขนงประกอบไปด้วยงานจิตรกรรม งานวิดีทัศน์ ภาพถ่าย และศิลปะจัดวาง จุดคำถามปลายเปิดถึงสิ่งที่ยึดโยงในชีวิต อุทิศให้กับเพื่อนผู้มอบกุหลาบจูเลียต้าช่อนั้น ตามสัญญา แนวคิดนิทรรศการ (ฉบับเต็ม) ‘After Julieta’ เป็นปัจฉิมบทหลังจากนิทรรศการ ‘Julieta’ โดย สุดาภรณ์ เตจา ที่หอศิลปวัฒนธรรมแห่งกรุงเทพมหานคร ในปี 2566 ที่บอกเล่าบันทึกการออกเดินทางค้นหาความหมายและที่มาของดอกกุหลาบพันธุ์จูเลียต้าช่อหนึ่ง ที่เธอได้รับจากเพื่อนคนหนึ่งก่อนที่เขาจะจากไป หลังจากกลับมาอ่านบันทึกเล่มเดิมอีกครั้ง ศิลปินถอดเหตุการณ์ที่สิ้นสุดลงแล้วให้เหลือเพียงแก่นสาร โดยจำลองปรากฏการณ์ การเปลี่ยนแปลงของโมเมนตัม ระหว่างวัตถุในปริภูมิจินตภาพลงบนงานจิตรกรรมนามธรรมโมโนโครม เธอกลับไปรื้อรื้นเศษซากความทรงจำที่แตกสลาย มาประกอบขึ้นใหม่เป็นศิลปะจัดวางและงานวิดีทัศน์ เพื่อสะท้อนความสัมพันธ์ระหว่างวัตถุ พื้นที่ว่าง และลูกศรแห่งกาลเวลา ‘After Julieta’ รวบรวมผลงานระหว่างการเดินตั้งแต่ปี 2561-2567 จากสื่อหลากหลายแขนงประกอบไปด้วยงานจิตรกรรม งานวิดีทัศน์ ภาพถ่าย และศิลปะจัดวาง จุดคำถามปลายเปิดถึงสิ่งที่ยึดโยงในชีวิต อุทิศให้กับเพื่อนผู้มอบกุหลาบจูเลียต้าช่อนั้น ตามสัญญา ———————————————————— จากของขวัญกลายเป็นของต่างหน้า คำอวยพรกลายเป็นคำอำลา ดอกกุหลาบผลิบานกลับโรยรา ‘Julieta’ เป็นบันทึกการออกเดินทางค้นหาความหมายของจุดยึดโยงชีวิตจากสิ่งที่เหลืออยู่ของผู้วายชนม์ บอกเล่าถึงความสัมพันธ์ระหว่างชีวิตกับสารัตถะ มุมมองต่อความหลากหลายทางความรู้สึกของผู้คน และบทบาทของโครงสร้างทางสังคม ดอกกุหลาบพันธุ์จูเลียต้าช่อหนึ่ง พร้อมคำอวยพรที่สุดาภรณ์ได้รับจากเพื่อนคนหนึ่งก่อนที่เขาจะจากไป ได้แปรเปลี่ยนเป็นของต่างหน้า คำอำลา และตัวแทนของคำสัญญาในเรื่องที่คุยค้างคาไว้ สิ่งเหล่านี้นำพาศิลปินออกเดินทางค้นหาทางออกของความรู้สึก ที่คั่งค้างในใจ การเดินทางนำพาเธอผ่านพิธีกรรม จิตวิทยา จิตบำบัด และหวนนึกถึงที่มาของกุหลาบช่อนั้น จึงย้อนตามหาผู้จัด ช่อดอกไม้จนเจอ พร้อมได้รับฟังเรื่องราวของจูเลียต้าที่ปลดปล่อยเฉดความรู้สึกที่หลากหลาย ก่อนจากกันเขาได้มอบแจกันดอกไม้ใบหนึ่งให้กับเธอ ได้คิดต่อและเปรียบเปรยความรู้สึกที่เอ่อล้นกับน้ำที่ปริ่มแจกัน สุดาภรณ์ เตจา ถอดสิ่งรำลึกความทรงจำมาสร้างร่องรอยของกาลเวลากับสื่อหลากหลายแขนง นิทรรศการ ‘Julieta’ ประกอบไปด้วยงานจิตรกรรม งานวิดีทัศน์ ภาพถ่าย และศิลปะจัดวาง อุทิศให้กับเพื่อนผู้จากไปตามที่เคยสัญญา ผลงานของเธอเชื้อเชิญ บทสนทนาระหว่างคู่ตรงข้าม เบ่งบาน/ แห้งเหี่ยว ตัวตน/ ว่างเปล่า พบเจอ/ จากลา งานวิดีทัศน์และภาพถ่ายจำลองทวิภาคของเหตุการณ์สมมติ รูปทรง/ ปริมาตร/ พื้นที่ว่าง การพึ่งพากันและการเปลี่ยนแปลงของวัตถุ งานจิตรกรรมนามธรรมแถวสเปกตรัมเป็นการรำลึกถึงพิธีกรรมที่ทิ้งร่องรอยของสัญญะชีวิต และเฉดอารมณ์อันหลากหลายระหว่างการเดินทางค้นหาสารัตถะ ตั้งแต่อาทิตย์อัสดงถึงรุ่งสาง เฉดสีของสายรุ้งหลังสายฝนค่อย ๆ เลือนรางจางหายไป รอการกำเนิดเกิดใหม่อีกครั้ง บางทีเราอาจจะซ่อนความจริงที่ยากจะยอมรับอยู่ในหนามอันแหลมคมของกุหลาบ ดั่งประโยคติดปากของเขา “ความสัตย์นั่นแลจักชนะ หาใช่ความเท็จไม่”",
    "categories": [
        "Art & Design"
    ],
    "start_date": "10 ตุลาคม 2024",
    "end_date": "10 พฤศจิกายน 2024",
    "event_slot_time": "10.00-20.00",
    "location": "BACC สถานที่BACC pop⋅up ห้องพีเพิลส์ แกลเลอรี P1, ชั้น 3 แมด, มันมัน ศรีนครินทร์ ที่ซีคอนสแควร์ ศรีนครินทร์",
    "url": "https://www.bacc.or.th/events/82623",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2024/09/After-Julieta-Thumbnail-500x500-1.png",
    "reliability_score": 5,
    "timestamp": "2025-03-29 17:05:39",
    "status": "past"
}