{
    "title": "นิทรรศการกลุ่ม Colorful Platter",
    "description": "โดย หอศิลปวัฒนธรรมแห่งกรุงเทพมหานคร ร่วมกับ BlueBlurryMonday, Chatchawan, May Wai, meanapas.c, Pnk.ff และ toddyinthemood งานเปิดนิทรรศการ วันศุกร์ที่ 16 ธันวาคม 2565 เวลา 15.00 น. ถ้าเปรียบศิลปะเป็นอาหาร ศิลปินก็คือเชฟผู้มีความสนใจอันหลากหลายที่ได้ผ่านการฝึกปรือฝีมือจนมีความเชี่ยวชาญในสาขาที่ตนถนัด มีความพิถีพิถันในการปรุงแต่งผลงานให้ผู้ชมได้รับชม เมื่ออาหารที่อร่อยไม่ได้เกิดจากรสใดเพียงรสเดียวเท่านั้น แต่ประกอบขึ้นจากหลากหลายรสชาติ จึงเปรียบเหมือนกับงานศิลปะที่ใช้การผสมสีสันบนจานสีและผืนผ้าใบ จนได้ผลงานที่มีความกลมกล่อมพร้อมเสิร์ฟแก่ผู้ชม นิทรรศการกลุ่ม Colorful Platter ที่รวบรวมผลงานของ 6 นักวาดไทยในครั้งนี้ จึงเป็นเหมือนกับจานใบใหญ่ที่นำเสนอผลงานหลากหลายรูปแบบซึ่งผสมผสานกันอย่างลงตัว โดยทั้ง 6 ศิลปิน : BlueBlurryMonday, Chatchawan, May Wai, meanapas.c, Pnk.ff และ toddyinthemood ต่างเคยได้รับคัดเลือก และฝากผลงานเป็นที่ประทับใจมาแล้วในงาน Bangkok Illustration Fair ในเดือนกันยายน 2565 ที่ผ่านมา และยังผลิตผลงานใหม่ๆ อย่างต่อเนื่อง ด้วยลายเส้น เทคนิค และโทนสีที่หลากหลาย ทำให้นิทรรศการในครั้งนี้ผู้ชมราวกับได้รับประทานอาหารแบบ Chef’s Table ที่ศิลปินแต่ละคนคัดสรรมาเป็นอย่างดี นิทรรศการ Colorful Platter จะจัดขึ้นตั้งแต่วันอังคารที่ 13 ธันวาคม 2565 – วันอาทิตย์ที่ 8 มกราคม 2566 ที่บริเวณผนังโค้ง ชั้น 5 หอศิลปวัฒนธรรมแห่งกรุงเทพมหานคร และจัดงานเปิดนิทรรศการในวันศุกร์ที่ 16 ธันวาคม 2565 เวลา 15.00 น. โดยศิลปินทั้ง 6 คน จะร่วมงานกับหอศิลปกรุงเทพฯ ในโครงการระดมทุนที่จะเกิดขึ้นในอนาคตต่อไป ผู้ที่สนใจสามารถติดตามข่าวสารของหอศิลปกรุงเทพฯ ได้ที่ www.bacc.or.th และ Facebook : Bacc หอศิลปวัฒนธรรมแห่งกรุงเทพมหานคร สอบถามรายละเอียดเพิ่มเติมได้ที่ ฝ่ายการตลาดและหาทุน โทร 02 214 6630 ต่อ 512 E-mail [email protected] (/cdn-cgi/l/email-protection#493f283a203d286723092b282a2a67263b673d21)",
    "categories": [
        "Art & Design",
        "Book"
    ],
    "start_date": "13 ธันวาคม 2022",
    "end_date": "4 กุมภาพันธ์ 2023",
    "event_slot_time": "10.00-20.00",
    "location": "BACC สถานที่ผนังโค้ง ชั้น 5",
    "url": "https://www.bacc.or.th/events/13303",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2022/12/edit_Thumbnail.png",
    "reliability_score": 5,
    "timestamp": "2025-04-19 19:24:18",
    "status": "past"
}