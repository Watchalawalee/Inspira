{
    "title": "Save For Later",
    "description": "โดย ฝ่ายกิจกรรม หอศิลปวัฒนธรรมแห่งกรุงเทพมหานคร แสดงวันที่  17 – 19 กรกฎาคม 2563 เข้าชมฟรี! Save For Later เซฟแสง เก็บพลังให้เราให้โลก การแสดงที่จะพาทุกคนไปสำรวจเรื่องราวการใช้พลังงานในชีวิตประจำวัน ที่จะส่งผลกระทบต่อสิ่งแวดล้อมและความเป็นอยู่ของเรา โดยเฉพาะในยุคที่เราจำเป็นต้องบริโภคพลังงานเกินขีดจำกัด การประหยัดพลังงานอาจไม่ใช่ทางออกเดียว ที่จะช่วยเราได้ ดังนั้นการใช้พลังงานทางเลือก (Renewable Energy) พลังงานที่พวกเราทุกคนเข้าถึงได้นั้นอาจเป็นอีกทางเลือกที่จะช่วยแก้ปัญหาสิ่งแวดล้อมและยังเป็นพลังงานที่เพียงพอสำหรับเราทุกคน ฟูลแฟตเธียเตอร์ ขอเชิญผู้ชมมาสัมผัสการแสดงแบบ ‘ชมเดี่ยว’ ที่จะพาทุกคนเดินทางไปบนเส้นทางส่องสว่างเรื่องราวการใช้พลังงานที่ส่งผลต่อสภาพแวดล้อมและคุณภาพชีวิตที่เราอาจมองข้ามเพื่อให้เห็นคุณค่าว่าเราทุกคนมี “พลัง” ที่จะช่วยสร้างการเปลี่ยนแปลงได้และนำไปสู่แนวคิดใหม่ในการใช้พลังงาน การแสดงแบบ ‘ชมเดี่ยว’ ครั้งนี้ คือการแสดงที่จะมอบประสบการณ์รับชมแบบส่วนตัวในการเดินทางสำรวจการใช้พลังงาน ผู้ชมสามารถเลือกมุมมองการรับชมได้ในพื้นที่ของห้องอเนกประสงค์ที่ถูกปรับเปลี่ยนให้ตอบรับกับการแสดงแบบชมเดี่ยว โดยยังคงดึงเอกลักษณ์ของห้องมาใช้ และนำเสนอในมุมมองใหม่ที่ทุกคนไม่เคยได้สัมผัส รวมถึงการแสดงแบบชมเดี่ยวนี้ ยังเป็นการหาความเป็นไปได้ใหม่ๆ ในการสร้างสรรค์งานแสดงเพื่อให้เข้ากับวิถีการใช้ชีวิตที่เปลี่ยนไป ในปัจจุบันกลุ่มละครฟูลแฟตเธียเตอร์เป็นกลุ่มละครที่สร้างสรรค์งานแบบ Site Specific – ถนัดสร้างงานแสดงที่ออกแบบให้สอดคล้องและเป็นส่วนหนึ่งกับสถานที่ที่ไม่จำกัดแค่เพียงในโรงละคร โดยมีเป้าหมายคือดึงเอกลักษณ์และสิ่งที่น่าสนใจของแต่ละสถานที่ออกมาให้สอดคล้องกับเนื้อหาของบทและประสบการณ์ของผู้ชม – ผลงานอิมเมอร์ซีฟเต็มรูปแบบของฟูลแฟตเริ่มที่ผลงานชื่อ Siam Supernatural Tour แสดงที่โรงละครสยามพิฆเนศในปี 2561 ซึ่งละครเรื่องดังกล่าวได้รับรางวัล Best Direction of a Play จากชมรมวิจารณ์ศิลปะการแสดงแห่งประเทศไทย (I.A.T.C.) เราขอเชิญคุณมาร่วมเดินทางสำรวจเรื่องราวการใช้พลังงานที่คุณอาจมองข้ามและหนทางที่ส่องสว่างสู่การเซฟ เพื่อเรา เพื่อโลก เพื่ออนาคต กำกับการแสดง นพพันธ์ บุญใหญ่ ช่วยกำกับการแสดง อ้อมทิพย์ เกิดผลานันท์ ออกแบบพื้นที่ กฤตสรณ์ แสงฤทธิ์ แสดง กอใจ อุ่ยวัฒนพงศ์ ศุภสวัสดิ์ บุรณเวช วรัฏฐา ทองอยู่ สรวิศ ชินแสงทิพย์ ชลเทพ ณ บางช้าง กฤตนู มะโนคำ กิตติยา เอกพจนานันท์ กานต์ ศุภนภาโสตถิ์ จารุศรี ศุกระจันทร์ ———————————————- รายละเอียดรอบการแสดง วันที่ 17 กรกฎาคม 2563 เปิดรอบการแสดง 8 รอบ* 16.00  /  16.15  /  16.30  /  16.45 19.00 /  19.15  /  19.30  /  19.45 วันที่ 18 – 19 กรกฎาคม 2563 เปิดรอบการแสดง 12 รอบ* 13.30  /  13.45  /  14.00  /  14.15 16.00  /  16.15  /  16.30  /  16.45 19.00 /  19.15  /  19.30  /  19.45 * การแสดงมีความยาว 45 นาทีนับจากเวลาที่ผู้ชมเข้าสู่พื้นที่การแสดง และจำกัดการเข้าชมรอบละ 10 คน (มีการเว้นระยะห่างระหว่างผู้ชมแต่ละคน) ———————————————- สิ่งที่ต้องเตรียมให้พร้อมก่อนเข้าชมการแสดง ———————————————- มาตรการความปลอดภัยในการเข้าชม ———————————————- ติดต่อสอบถามและจองบัตรได้ที่ Inbox FB page: FULLFAT Theatre โทร 097-9632262 Email: [email protected] ———————————————- ส่วนหนึ่งของ โครงการ จรัส: แสงสร้างสรรค์ ซึ่งดำเนินการเพื่อสร้างความตระหนักในเรื่องความสำคัญของพลังงานสะอาดที่ทุกคนเข้าถึงได้ โดยได้รับการสนับสนุนงบประมาณจาก กองทุนพัฒนาไฟฟ้า สำนักงานคณะกรรมการกำกับกิจการพลังงาน พ.ศ. 2562 (https://www.facebook.com/fullfattheatre/) #พลังงานสะอาดที่ทุกคนเข้าถึงได้  #renewableenergy #พลังงานแสงอาทิตย์ #กกพ #กองทุนพัฒนาไฟฟ้า #จรัสแสงสร้างสรรค์ #JarasLightFest #JarasProject #JarasLab สอบถามรายละเอียดเพิ่มเติมได้ที่ ฝ่ายกิจกรรม หอศิลปวัฒนธรรมแห่งกรุงเทพมหานคร โทร 02 214 6630 ต่อ 530",
    "categories": [
        "Art & Design",
        "Others"
    ],
    "start_date": "17 กรกฎาคม 2020",
    "end_date": "18 กรกฎาคม 2020",
    "event_slot_time": "10.00-20.00",
    "location": "BACC สถานที่ห้องอเนกประสงค์ชั้น 1",
    "url": "https://www.bacc.or.th/events/13026",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2020/06/thumbnail_edit-01.jpg",
    "reliability_score": 5,
    "timestamp": "2025-03-29 17:10:30",
    "status": "past"
}