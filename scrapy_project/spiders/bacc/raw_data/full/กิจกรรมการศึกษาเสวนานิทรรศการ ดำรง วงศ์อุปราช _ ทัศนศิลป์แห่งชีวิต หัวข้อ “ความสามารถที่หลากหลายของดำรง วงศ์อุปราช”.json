{
    "title": "กิจกรรมการศึกษาเสวนานิทรรศการ ดำรง วงศ์อุปราช : ทัศนศิลป์แห่งชีวิต หัวข้อ “ความสามารถที่หลากหลายของดำรง วงศ์อุปราช”",
    "description": "โดย ฝ่ายการศึกษา หอศิลปวัฒนธรรมแห่งกรุงเทพมหานคร เวลา 14.00 – 15.30 น. หอศิลปกรุงเทพฯ ขอเชิญชวนผู้สนใจเข้าร่วมโครงการกิจกรรมเสวนาก่อนปิดนิทรรศการ ดำรง วงศ์อุปราช : ทัศนศิลป์แห่งชีวิต ภายใต้หัวข้อ “ความสามารถที่หลากหลายของดำรง วงศ์อุปราช” โดยกิจกรรมครั้งนี้จะเผยหน้าประวัติศาสตร์ศิลปะไทย ผ่านศิลปินอาวุโสที่มีบทบาทสำคัญต่อวงการศิลปะไทยสมัยใหม่ รวมทั้งขยายองค์ความรู้จากผู้เชี่ยวชาญและมีความเกี่ยวข้องกับศิลปินโดยตรง ซึ่งจะมีเนื้อหาในการสำรวจร่องประวัติศาสตร์ที่ไม่เคยเผยมาก่อน อันเป็นบทบาทสำคัญในการศึกษาทั้งในแง่ประวัติศาสตร์ กระบวนการสร้างสรรค์ หรือลักษณะงานที่เป็นเอกลักษณ์จากบุคคลสำคัญในหน้าประวัติศาสตร์ทัศนศิลป์ของไทย เพื่อส่งต่อองค์ความรู้ ควบคู่ไปกับสร้างแรงบันดาลใจให้แก่ผู้เข้าร่วมรับฟังกิจกรรมเสวนา เกี่ยวกับวิทยากร ศาสตราจารย์วิบูลย์ ลี้สุวรรณ ราชบัณฑิต สำนักศิลปกรรม และอดีตอาจารย์คณะอักษรศาสตร์ มหาวิทยาลัยศิลปากร วิบูลย์เป็นบุคคลที่มีบทบาทในด้านการค้นคว้าและการศึกษาวิจัยงานด้านศิลปวัฒนธรรมติดต่อกันมาอย่างต่อเนื่องมากกว่า 30 ปี และยังได้เขียนหนังสือเกี่ยวกับศิลปะไทย ศิลปะพื้นบ้าน และศิลปะสมัยใหม่เป็นจำนวนมาก รวมทั้งการรวบรวมผลงานของ ขรัวอินโข่ง จิตรกรภาพเขียนฝาผนังผู้บุกเบิกงานจิตรกรรมแบบตะวันตกของประเทศไทยอีกด้วย ผู้ช่วยศาสตราจารย์สรรเสริญ สันติธญะวงศ์ ลูกศิษย์ของผู้ช่วยศาสตราจารย์ดำรง วงศ์อุปราช ปัจจุบันสรรเสริญเป็นอาจารย์ประจำอยู่ที่คณะอักษรศาสตร์ มหาวิทยาลัยศิลปากร และได้ผลิตงานวิจัย รวมหนังสือตำราต่าง ๆ มากมาย ไม่ว่าจะเป็น ผลงานวิจัยเรื่อง อิทธิพลสุนทรียศาสตร์ของคิวบิสม์ที่มีต่อศิลปะหลังสมัยใหม่ และหนังสือศิลปะในศตวรรษที่ 20 เป็นต้น ** กิจกรรมบรรยายเป็นภาษาไทย ** ไม่เสียค่าใช้จ่ายในการเข้าร่วมกิจกรรม และมีที่นั่งแบบเก้าอี้จำนวนจำกัด ** เริ่มเปิดให้ลงทะเบียนและสำรองที่นั่งได้ในวันศุกร์ที่ 3 ธันวาคม พ.ศ. 2564 ตั้งแต่เวลา 13.30 น. เป็นต้นไป ที่หน้าห้องนิทรรศการหลักชั้น 8 ตามประกาศหอศิลปวัฒนธรรมแห่งกรุงเทพมหานคร เรื่อง มาตรการป้องกันการแพร่ระบาดของโรคโควิด-19 (COVID 19) สำหรับผู้เข้าร่วมกิจกรรม หอศิลปวัฒนธรรมแห่งกรุงเทพมหานครขอความร่วมมือดังนี้ สอบถามรายละเอียดเพิ่มเติมได้ที่ ฝ่ายการศึกษา หอศิลปวัฒนธรรมแห่งกรุงเทพมหานคร โทร 02-2146630-8 ต่อ 519 Email: [email protected] (/cdn-cgi/l/email-protection)",
    "categories": [
        "Art & Design",
        "Book"
    ],
    "start_date": "3 ธันวาคม 2021",
    "end_date": "3 ธันวาคม 2021",
    "event_slot_time": "10.00-20.00",
    "location": "BACC สถานที่ชั้น 8",
    "url": "https://www.bacc.or.th/events/13235",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2021/11/TalkDW-Thumbnail-01-1.png",
    "reliability_score": 5,
    "timestamp": "2025-04-19 19:25:36",
    "status": "past"
}