{
    "title": "นิทรรศการภาพถ่ายฝีพระหัตถ์ “ได้ออกนอกบ้าน! : Free at Last!” ในสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี",
    "description": "นิทรรศการภาพถ่ายฝีพระหัตถ์ “ ได้ออกนอกบ้าน! : Free at Last! ” ในสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี จัดโดยสมาคมถ่ายภาพแห่งประเทศไทย ในพระบรมราชูปถัมภ์ กรุงเทพมหานคร  หอศิลปวัฒนธรรมแห่งกรุงเทพมหานคร  และมูลนิธิส่งเสริมการถ่ายภาพ ด้วยการสนับสนุนจาก บริษัท ไทยเบฟเวอเรจ จำกัด (มหาชน) และหน่วยงานเอกชนอื่น ๆ  เพื่อเปิดโอกาสให้ประชาชนทั่วไปได้มีโอกาสได้ร่วมตามรอยเสด็จฯ และชื่นชมพระอัจฉริยภาพด้านการถ่ายภาพของ สมเด็จพระกนิษฐาธิราชเจ้า กรมสมเด็จพระเทพรัตนราชสุดา ฯ สยามบรมราชกุมารี ซึ่งทรงพระกรุณาโปรดเกล้าฯ พระราชทานภาพถ่ายฝีพระหัตถ์ ทรงบันทึกไว้ระหว่างการเสด็จพระราชดำเนินไปยังสถานที่ต่าง ๆ  ในระหว่างปี 2567 เพื่อจัดแสดงในนิทรรศการครั้งนี้ จำนวน 150 ภาพ โดยแต่ละภาพที่นำมาจัดแสดง นอกจากเป็นภาพที่สวยงามทรงคุณค่าทางศิลปะการถ่ายภาพแล้ว ยังสะท้อนให้เห็นถึงมุมมองจากสายพระเนตรที่ทรงประสบพบเห็นสิ่งต่าง ๆ ที่ทรงสนพระราชหฤทัยถ่ายทอดเรื่องราวผ่านภาพถ่าย  อีกทั้งยังให้ข้อคิดเตือนใจในแง่มุมต่าง ๆ เพื่อให้คนไทยทุกคนได้มาชมภาพที่เปรียบเสมือนการเล่าเรื่องผ่านภาพถ่ายของพระองค์ท่าน นับตั้งแต่ พ.ศ. 2550 สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงพระกรุณาโปรดเกล้าฯ พระราชทานภาพถ่ายฝีพระหัตถ์เพื่อนำมาจัดแสดงนิทรรศการอย่างต่อเนื่อง เพื่อเป็นความรู้แก่นิสิต นักศึกษาและประชาชนทั่วไป เริ่มตั้งแต่นิทรรศการภาพถ่ายฝีพระหัตถ์ “แสงคือสีสีคือแสง” ในพ.ศ. 2550 “ชีวิตที่หมุนไปไม่หยุดยั้ง” ใน พ.ศ. 2551 “ถ้าเดินเรื่อยไปย่อมถึงปลายทาง” ใน พ.ศ. 2552 “สีแสงแสดงชีวิต” ใน พ.ศ. 2553 “อุปบัติ ณ โลกี” ใน พ.ศ. 2554 “ควงกล้องท่องโลก” ใน พ.ศ. 2555 “รูปยาตราภาพทัศนาจร” ใน พ.ศ. 2556 “อันมีทิพเนตรส่องไป” ใน พ.ศ. 2557 “อยู่มานาน กาลเวลาพาสุข” ใน พ.ศ. 2558 “ทัศนียมรรคา” ใน พ.ศ. 2559 “กาวยประภา” ใน พ.ศ. 2560 “สวัสดีปีจอหมา มาคอยท่าปีกุนหมู” ใน พ.ศ. 2561 “มหัศจรรย์พรรณภาพ” ใน พ.ศ. 2562 “ชีวิตยามอยู่บ้าน” ใน พ.ศ. 2563 “ธรรมดาแบบใหม่” ใน พ.ศ. 2564 “สืบมรรคาทัศนาทั่วไทย” ใน พ.ศ. 2565 ใน พ.ศ. 2566 “บ้านเขา เมืองเรา : Theirs and Ours” และ ใน พ.ศ. 2567 “ได้ออกนอกบ้าน! : Free at Last!” ในการนี้ได้รับพระราชานุญาตให้นำวิดีทัศน์ที่สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ทรงบรรยายภาพถ่ายฝีพระหัตถ์ด้วยพระองค์เองมาจัดฉายให้ผู้ชมนิทรรศการได้ ทราบแนวคิดและเกร็ดมุมมองของถ่ายภาพนั้นๆ สอบถามรายละเอียดเพิ่มเติมได้ที่ ฝ่ายนิทรรศการ หอศิลปวัฒนธรรมแห่งกรุงเทพมหานคร 939 ถนนพระราม 1 แขวงวังใหม่ เขตปทุมวัน กรุงเทพฯ 10330 โทรศัพท์ 02 214 6630 – 8 ต่อ 529",
    "categories": [
        "Art & Design",
        "Concert"
    ],
    "start_date": "10 ธันวาคม 2024",
    "end_date": "16 มีนาคม 2025",
    "event_slot_time": "10.00-20.00",
    "location": "BACC สถานที่ห้องนิทรรศการหลัก ชั้น 9",
    "url": "https://www.bacc.or.th/events/83739",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2024/12/No.01_500-x-500-px.jpg",
    "reliability_score": 5,
    "timestamp": "2025-03-29 17:05:20",
    "status": "past"
}