{
  "title": "เสียงลั่นจากแผ่นดิน เสียงของแผ่นดิน",
  "description": "โดย กลุ่มศิลปินอิสระ 37 คน นิทรรศการศิลปะเพื่อการฟื้นฟูสมดุลนิเวศ เสียงลั่นจากแผ่นดิน วัฒนธรรมและสิ่งแวดล้อมเป็นเบ้าหลอมวิถีชีวิตของผู้คนในท้องถิ่นอีสาน เบ้าหลอมนี้บ่งชี้ให้เห็นถึงสัมพันธภาพระหว่างคนกับสิ่งแวดล้อมที่ดำรงอยู่แบบพึ่งพิงกันและกันเสมอมานับตั้งแต่โบราณกาล ทว่าวิกฤตการณ์ด้านสิ่งแวดล้อมที่เกิดขึ้นในปัจจุบันสะท้อนให้เห็นถึงปัญหาสัมพันธภาพที่เปลี่ยนแปลงไปในช่วงศตวรรษที่ผ่านมา หลายภาคส่วนที่มองเห็นและลงมือสร้างมาตรการต่าง ๆ เพื่อรณรงค์ แก้ไข ปกป้อง แต่เนื่องจากวิถีการดำรงชีพของมนุษย์เปลี่ยนแปลงอย่างรวดเร็ว ประกอบกับประชากรเพิ่มมากขึ้นการแก้ปัญหาจึงไม่ใช่เรื่องง่ายง่าย เพราะจำนวนประชากรที่เพิ่มขึ้นสวนทางกับทรัพยากรธรรมชาติที่น้อยลง อีกทั้งยังถูกใช้อย่างฟุ่มเฟือย จนสายพันธุ์พืชและสัตว์หลายชนิดสูญพันธุ์ไปแล้วจากท้องถิ่นและชุมชน ผลกระทบด้านสิ่งแวดล้อมในปัจจุบันแสดงให้เห็นถึง เสียงของแผ่นดิน ที่กำลังส่งสัญญาณเตือนภัยผ่าน ดิน น้ำ ฟ้า ป่า ทุ่ง สรรพสัตว์ ซึ่งนับวันจะยิ่งทวีความรุนแรงและยากต่อภาระกำลังการแก้ไขของมนุษย์ อาทิ วิกฤตการณ์โลกร้อน ปรากฏการณ์เอลนิโญและลานีญา ภัยแล้ง น้ำท่วม วิกฤตการณ์การระบาดของโรคอุบัติใหม่ วิกฤตการณ์มลภาวะทางอากาศ ฝุ่นพิษขนาดเล็ก PM 2.5 ปรากฏการณ์ปะการังฟอกขาวในทะเล มลภาวะของไมโครพลาสติก เป็นต้น ทั้งหมดนี้เป็นสภาวะสมดุลย์นิเวศบกพร่อง ซึ่งเริ่มต้นจากระบบนิเวศขนาดเล็กแต่ละท้องถิ่นที่กำลังถูกแทรกแซงโดยวิถีชีวิตของมนุษย์เป็นปัจจัยหลักและภัยพิบัติดังกล่าวก็ส่งผลกระทบโดยตรงต่อเสถียรภาพความปลอดภัยของมนุษย์ ดังนั้นคุณค่าสัมพันธภาพสมดุลนิเวศในทุกท้องถิ่น ซึ่งประกอบด้วย คติความเชื่อ วัฒนธรรมอันดีที่เกี่ยวข้องกับการพึ่งพิงทรัพยากรธรรมชาติ ดิน น้ำ ฟ้า ป่า ทุ่ง จึงเป็นองค์ประกอบสำคัญซึ่งสะท้อนสภาวการณ์ที่เกิดขึ้น จนนำมาสู่การรวมตัวกันของกลุ่มศิลปินเพื่อสร้างสรรค์ศิลปะเพื่อร่วมเป็นอีกหนึ่งพลังของเสียงจากแผ่นดินสร้างการรับรู้ให้กับสาธารณชน ร่วมตระหนักถึงคุณค่าของทรัพยากรธรรมชาติที่ยังหลงเหลืออยู่ พหุวัฒนธรรม ภูมิปัญญาท้องถิ่น ซึ่งจะเป็นเครื่องมือในการผูกมัดหัวใจมวลชน ร่วมใส่ใจมรดกทางธรรมชาติ อาทิ ป่าชุมชน นิเวศเกษตร และมรดกวัฒนธรรมล้ำค่า สู่การดูแลสมดุลย์นิเวศที่ควรค่าต่อการปกป้อง รักษา และฟื้นฟู สอบถามรายละเอียดเพิ่มเติมได้ที่ ศ.ทินกร กาษรสุวรรณ โทร. 081-4081971",
  "categories": [
    "Art & Design"
  ],
  "start_date": "9 กรกฎาคม 2024",
  "end_date": "28 กรกฎาคม 2024",
  "event_slot_time": "10.00-20.00",
  "location": "BACC สถานที่ห้องนิทรรศการ ชั้น 3",
  "url": "https://www.bacc.or.th/events/79122",
  "ticket": "ไม่มีค่าเข้าชม",
  "ticket_price": null,
  "cover_picture": "null",
  "reliability_score": 5,
  "timestamp": "2025-05-07 16:15:00",
  "status": "past",
  "original_filename": "3e16536798a8f06f80b6dcc999b9e0dc.json"
}