{
  "title": "กิจกรรมประกอบนิทรรศการ Future of Clean Energy: อนาคตของพลังงานสะอาดที่ทุกคนเข้าถึงได้ ประจำเดือนกันยายน",
  "description": "โดย หอศิลปวัฒนธรรมแห่งกรุงเทพมหานคร พลังงานทดแทนอาจเป็นทางเลือก แต่พลังงานสะอาดที่เป็นมิตรต่อสิ่งแวดล้อม คือทางรอดของโลกอนาคต การเรียนรู้ที่จะใช้พลังงานสะอาดของยั่งยืน จึงเป็นสิ่งสำคัญอย่างยิ่ง โดยเฉพาะในช่วงเวลาปัจจุบันนี้ ที่โลกกำลังเข้าสู่วิกฤตด้านพลังงาน จรัส Lab: ศูนย์การเรียนรู้พลังงานสะอาดที่ทุกคนเข้าถึงได้ จึงขอเชิญทุกท่านร่วมกิจกรรมศิลปะประดิษฐ์ กิจกรรมสร้างสรรค์ที่จะช่วยแรงบันดาลใจ ในการใช้พลังงานสะอาด ผ่านการเรียนรู้หลักการและวิธีการทำงานของพลังงานสะอาดในรูปแบบต่างๆ เพื่อเรียนรู้จะอยู่ร่วมกับพลังงานสะอาดที่ทุกคนเข้าถึงได้ ซึ่งในเดือนกันยายนนี้ ทีมงานได้จัดเตรียมกิจกรรมให้ทุกท่านได้ร่วมเรียนรู้อย่างสนุกสนาน ดังนี้ กิจกรรมศิลปะประดิษฐ์ “บันทึกภาพพลังงานสะอาด” วันเสาร์ที่ 26 กันยายน 2563 เวลา 10.30-12.00 น. ร่วมกิจกรรมการถ่ายภาพ ประกอบกับการตัดกระดาษอย่างมีศิลปะ โดยศิลปินผู้สร้างสรรค์งานศิลปะ ผ่านกระดาษ การถ่ายภาพ และสื่อออนไลน์ (Instagram) ซึ่งท่านเรียนรู้เรื่องราวของพลังงานสะอาด รู้จักสัญลักษณ์ของพลังงานธรรมชาติ บันทึกภาพผ่านโทรศัพท์มือถือ และนำเสนอผลงาน ด้วยการโพสภาพลง สื่อออนไลน์ ภายใต้แฮชแท็ก #บันทึกภาพพลังงานสะอาด #พลังงานสะอาดเป็นมิตรต่อสิ่งแวดล้อม กิจกรรมนี้เหมาะสมสำหรับผู้ที่สนใจการถ่ายภาพ และใช้สื่อออนไลน์ประเภทต่าง ๆ ซึ่งท่านจะต้องนำโทรศัพท์สมาร์ทโฟน มาร่วมกิจกรรมด้วย รับสมัครผู้สนใจ จำนวน 50 คน (กิจกรรมเหมาะสมหรับผู้ที่มีอายุมากกว่า 15 ปี ขึ้นไป) กิจกรรมศิลปะประดิษฐ์ “พลังงานธรรมชาติ พลังงานสะอาดที่เป็นมิตรต่อสิ่งแวดล้อม” วันเสาร์ที่ 26 กันยายน 2563 เวลา 13.30-15.00 น. กิจกรรมสร้างสรรค์ผลงานศิลปะในกล่อง (Art Box) ที่ทำจากกระดาษสี ผ่านการตัด ปะติด วาดภาพธรรมชาติต่างๆ ลงในกล่องกระดาษ ซึ่งมีที่มาจากผลงาน Graffiti ของพรรษา พุทธรักษา ที่นำเสนอพลังงานสะอาด ผ่านสัญลักษณ์ทางธรรมชาติ เช่น หิ่งห้อยแทนพลังงานแสง ลูกยางแทนพลังงานลม หรือสาหร่ายแทนพลังงานชีวภาพ โดยเชื่อว่าพลังงานธรรมชาติเหล่านี้เป็นพลังงานที่สะอาด สามารถสร้างความยั่งยืนให้กับโลกอนาคตได้ รับสมัครผู้สนใจ จำนวน 50 คน (กิจกรรมเหมาะสมหรับผู้ที่มีอายุมากกว่า 10 ปี ขึ้นไป) หากสนใจ สามารถเข้าร่วมกิจกรรมได้ที่ห้องจรัส Lab ชั้น 3 อาคารหอศิลปวัฒนธรรมแห่งกรุงเทพมหานคร โดยไม่ต้องลงทะเบียนล่วงหน้า สามารถทำกิจกรรมได้จนกว่าอุปกรณ์จะหมด —– ส่วนหนึ่งของ โครงการ จรัส: แสงสร้างสรรค์ ซึ่งดำเนินการเพื่อสร้างความตระหนักในเรื่องความสำคัญของพลังงานสะอาดที่ทุกคนเข้าถึงได้ โดยได้รับการสนับสนุนงบประมาณจาก กองทุนพัฒนาไฟฟ้า สำนักงานคณะกรรมการกำกับกิจการพลังงาน พ.ศ. 2562 #พลังงานสะอาดที่ทุกคนเข้าถึงได้  #renewableenergy #พลังงานแสงอาทิตย์ #กกพ #กองทุนพัฒนาไฟฟ้า #จรัสแสงสร้างสรรค์ #JarasLightFest #JarasProject #JarasLab",
  "categories": [
    "Art & Design",
    "Education"
  ],
  "start_date": "26 กันยายน 2020",
  "end_date": "26 กันยายน 2020",
  "event_slot_time": "10.00-20.00",
  "location": "BACC สถานที่ห้องจรัส Lab ชั้น 3",
  "url": "https://www.bacc.or.th/events/13082",
  "ticket": "ไม่มีค่าเข้าชม",
  "ticket_price": null,
  "cover_picture": "https://www.bacc.or.th/wp-content/uploads/2020/09/AWactivity_jaras3_SEP_thumbnail.png",
  "reliability_score": 5,
  "timestamp": "2025-05-07 16:19:24",
  "status": "past",
  "original_filename": "806ea1cba1067f3fcd19963e2e82f110.json"
}