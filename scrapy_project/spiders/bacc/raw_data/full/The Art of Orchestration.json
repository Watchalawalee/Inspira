{
    "title": "The Art of Orchestration",
    "description": "จัดโดย หอศิลปวัฒนธรรมแห่งกรุงเทพมหานคร ร่วมกับ โรงเรียนดนตรียามาฮ่า ประเทศไทย ส่วนหนึ่งของโครงการ Music Appreciation Program เวลา 15.00 – 17.00 น. (ลงทะเบียนหน้างานเวลา 14.30 น.) บทเพลงประกอบที่ผ่านการเรียบเรียงอย่างสละสลวยเป็นส่วนสำคัญที่ช่วยสร้างเสริมความเข้มข้นของเนื้อหา ซึ่งนอกจากจะสามารถสร้างสีสันได้แล้ว ดนตรีประกอบยังสามารถสร้างอารมณ์ความรู้สึกร่วมให้กับผู้ชมในการรับสารจากสื่อประเภทต่างๆ ได้อีกด้วย การเสวนาในครั้งนี้ว่าด้วยการไขรหัสดนตรีประกอบในภาพยนตร์ อนิเมชั่น และสื่อบันเทิงต่างๆ ด้วยคำถามที่ว่าดนตรีประกอบสามารถเข้าถึงผู้ชมหลายช่วงวัยและสร้างอารมณ์ร่วมได้อย่างไร เชิญพบกับ ผศ. ดร. ธนพล เศตะพราหมณ์ หัวหน้าภาควิชาการอำนวยเพลงและรวมวงใหญ่ ประธานหลักสูตรดุริยางคศาสตรบัณฑิต วิทยาลัยดุริยางคศิลป์ ม.มหิดล ผู้ช่วยผู้อำนวยการฝ่ายดนตรีของวง Thailand Philharmonic Orchestra (TPO) ผู้จุดประกายปรากฏการณ์คอนเสิร์ตดนตรีจากอนิเมะและวิดีโอเกมรูปแบบออร์เคสตราในประเทศไทย และ อาจารย์พัทธ์ธีรา สุตัณฑวิบูลย์ ผู้จัดการสถาบันดนตรียามาฮ่า อาจารย์เปียโนและทฤษฎีดนตรีผู้มีความสนใจหลากหลาย ทั้งด้านการประพันธ์เพลงและจิตวิทยาดนตรี ร่วมดำเนินรายการโดย อาจารย์คคนางค์ หวังเชิดชูวงศ์ อาจารย์ภาควิชาอิเล็กโทน สถาบันดนตรียามาฮ่า พร้อมรับชมการแสดง Electone Solo และ Electone Ensemble โดยนักเรียนคัดสรรโดยโรงเรียนดนตรียามาฮ่า โครงการนี้เป็นส่วนหนึ่งของ Music Appreciation Program โครงการเสวนาและฟังดนตรีแบบกลุ่มเพื่อสร้างความสนใจ ความรู้ และความเข้าใจเกี่ยวกับแง่มุมต่างๆ ของดนตรี รวมถึงความหลากหลายของดนตรีประเภทต่างๆ เช่น การประพันธ์เพลง ดนตรีประกอบ ดนตรีแจ๊ส และ ดนตรีคลาสสิค โดยจัดกิจกรรมดนตรีเสวนาในรูปแบบ Talk and Listening ที่เปิดโอกาสให้ผู้ชมได้พัฒนาทักษะการฟังและมีประสบการณ์ทางดนตรีที่หลากหลาย สร้างความเข้าใจถึงดนตรีที่นับว่าอยู่นอกกระแสความนิยมหลัก แต่มีส่วนสำคัญในชีวิตประจำวัน เพื่อให้ผู้ชมได้เข้าถึงสุนทรียภาพในการเสพดนตรีอย่างลึกซึ้งมากยิ่งขึ้น กิจกรรมเข้าชมฟรี ไม่ต้องลงทะเบียนล่วงหน้า สามารถติดตามรายละเอียดเพิ่มเติมและรายชื่อของวิทยากรในกิจกรรมแต่ละครั้งได้ที่ Website : www.bacc.or.th Facebook : Bacc หอศิลปวัฒนธรรมแห่งกรุงเทพมหานคร Instagram : baccbangkok ข้อมูลโครงการเพิ่มเติม ติดต่อ ฝ่ายการตลาดและหาทุน หอศิลปกรุงเทพฯ นางสาววาสิตา จิราธิยุต โทร 02 214 6630 ต่อ 512 อีเมล [email protected] โรงเรียนดนตรียามาฮ่า ประเทศไทย อาจารย์พัทธ์ธีรา สุตัณฑวิบูลย์ โทร 083 540 9234 อีเมล [email protected] (/cdn-cgi/l/email-protection)",
    "categories": [
        "Concert",
        "Art & Design"
    ],
    "start_date": "20 เมษายน 2024",
    "end_date": "20 เมษายน 2024",
    "event_slot_time": "10.00-20.00",
    "location": "BACC สถานที่ห้องออดิทอเรียม ชั้น 5",
    "url": "https://www.bacc.or.th/events/70399",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2024/03/AW_MAP02_Thumbnail.png",
    "reliability_score": 5,
    "timestamp": "2025-05-07 16:15:31",
    "status": "past"
}