{
    "title": "​​​​​​​นิทรรศการ “กลับคืน ฟื้นใหม่: Memory Reconstruction”",
    "description": "โดย นักศึกษาชั้นปีที่ 4 ภาควิชาทฤษฎีศิลป์ คณะจิตรกรรม ประติมากรรม และภาพพิมพ์ จากมหาวิทยาลัยศิลปากร สนับสนุนนิทรรศการโดย ภาควิชาทฤษฎีศิลป์, สมาคมนักศึกษาเก่าคณะจิตรกรรม ประติมากรรมและภาพพิมพ์ และ The Art Auction Center พิธีเปิด: วันอังคารที่ 26 มีนาคม 2567 เวลา 17.30 น. โดย คุณพิริยะ วัชจิตพันธ์ ผู้ก่อตั้งบริษัท The Art Auction Canter และผู้ร่วมก่อตั้งสมาคมนักสะสมงานศิลปะไทย นิทรรศการ “กลับคืนฟื้นใหม่ /Memory Reconstruction” นำเสนอผลงานของนักศึกษาชั้นปีที่ 4 ภาควิชาทฤษฎีศิลป์ คณะจิตรกรรมฯ มหาวิทยาลัยศิลปากร การสำรวจกระบวนการฟื้นฟูความทรงจำโดยเทียบเคียงมุมมองที่แตกต่างกัน ระหว่างอคติของบุคคลผ่านบทสนทนาร่วมสมัย หน่วยความจำซึ่งเป็นอนุภาคพื้นฐานของจิตสำนึกมนุษย์ ทำหน้าที่เป็นประตูสู่การทำความเข้าใจอัตลักษณ์ส่วนบุคคล มรดกส่วนรวม (Collective Heritage) และธรรมชาติของความจริง ซึ่งเป็นสิ่งที่เปลี่ยนแปลงอยู่ตลอดเวลา เพราะความทรงจำของมนุษย์ไม่ใช่แบบจำลองของความจริงทั้งหมด บางครั้งก็อาจถูกบิดเบือนด้วยมุมมองจำกัดของผู้ที่อยู่ในเหตุการณ์ อคติ หรือความเข้าใจที่เกิดขึ้น ณ ชั่วขณะหนึ่ง หลังจากนั้น หรือกระทั่งระยะเวลาที่เหินห่างจนทำให้ภาพจำเลือนลางลง ปัจจัยทั้งหลายเป็นสาเหตุที่ทำให้ความจริงซึ่งติดอยู่ในใจอาจต่างออกไปจากความจริงที่เกิดขึ้น ความเป็นจริงในความเข้าใจของบุคคลจึงเป็นสิ่งที่สามารถเปลี่ยนแปลง และไหลลื่นตามบริบทของเหตุการณ์ กระบวนการดังกล่าวเกิดขึ้นกับทุกภาพแทนที่เคยเป็นสิ่งมั่นคงมาก่อน กาลเวลาจะทำให้ร่องรอยความแตกต่างของความทรงจำในอดีตกับปัจจุบันขยายช่องว่างใหญ่ขึ้น จนทำให้ความเป็นจริงเลือนหายไป เหลือเพียงภาพแทนที่หลงคิดว่าซ้อนทับได้อย่างพอดิบพอดี ผลงานจิตรกรรม ประติมากรรม ศิลปะจัดวาง และศิลปะเสียงที่จัดแสดงในงานนิทรรศการนี้ เป็นการมุ่งค้นหาและสำรวจถึงกระบวนการก่อนที่ภาพความจริงจะเลือนหาย โดยนำเสนอประสบการณ์ที่ศิลปินพบเจอโดยตรงในระหว่างการปฏิสังขรณ์ (Reconstruction) ทางความคิด การเคลื่อนตัวจากความนึกคิดซึ่งเป็นนามธรรม มาสู่ผลงานรูปธรรม กระตุ้นให้ผู้ชมได้ร่วมสำรวจ ไตร่ตรองรูปแบบการรับรู้ของเราเกี่ยวกับความเป็นจริง และระลึกพิจารณาถึงความเปราะบางของความทรงจำ สอบถามรายละเอียดเพิ่มเติมได้ที่ Email [email protected] (/cdn-cgi/l/email-protection)",
    "categories": [
        "Art & Design",
        "Concert"
    ],
    "start_date": "27 มีนาคม 2024",
    "end_date": "31 มีนาคม 2024",
    "event_slot_time": "10.00-20.00",
    "location": "BACC สถานที่ผนังโค้ง ชั้น 4",
    "url": "https://www.bacc.or.th/events/70393",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2024/03/website-thumbnail-1.jpg",
    "reliability_score": 5,
    "timestamp": "2025-03-29 17:06:36",
    "status": "past"
}