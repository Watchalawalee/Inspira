{
    "title": "แบบ",
    "description": "โดย กลุ่มนักศึกษาจากคณะจิตรกรรม ประติมากรรมและภาพพิมพ์ มหาวิทยาลัยศิลปากร นิทรรศการ “แบบ (Form)” เป็นนิทรรศการของกลุ่มศิลปินนักศึกษาชั้นปีสุดท้ายจาก คณะจิตรกรรม ประติมากรรมและภาพพิมพ์ มหาวิทยาลัยศิลปากร จัดแสดงในระหว่างวันที่ 8 – 30 กันยายน พ.ศ. 2565 (พิธีเปิดนิทรรศการในวันที่ 9 กันยายน) ซึ่งเริ่มต้นจากการสำรวจ ทบทวน ความคิดเบื้องหลังผลงานศิลปะของตนเองที่ได้สร้างสรรค์ขึ้นในช่วงการระบาดของโรคโควิด 19 โดยเริ่มจากเรื่องเล็กน้อย ในการใช้ชีวิต ความเป็นอยู่ของตัวศิลปินเองและคนใกล้ชิดตลอดจนบุคคลทั่วไปในสังคม สภาพการณ์ดังกล่าวส่งผลให้เกิดการตระหนักรู้ถึงสภาพปัญหาต่าง ๆ ที่ใหญ่ออกไป ทั้งจากข้อผิดพลาดในตัวเราเองไปจนถึงปัญหาทางโครงสร้างทางสังคมที่ซุกตัวมานานนั้น ได้ปรากฏตัวให้เห็นเด่นชัดไม่ว่าจะเป็นปัญหามลพิษในเมือง ปัญหาความเลื่อมล้ำทางสังคม การตกงาน ปากท้องของชาวไร่ชาวนา เจ้าของธุรกิจรายย่อย ที่ออกมาเรียกร้องถึงสภาพปัญหาดังกล่าวทั้งในพื้นที่สาธารณะของกรุงเทพฯ และต่างจังหวัด จึงนำมาซึ่งการตั้งคำถามในการสำรวจแนวคิดเบื้องหลังของศิลปินที่ว่า “เรากำลังอยู่ในสังคมแบบไหน”  และสิ่งใดเป็นจุดร่วมทางความคิดที่เป็นแบบหรือภาพแทนที่ปรากฏ ซึ่งอาจเป็นเพียงจินตนาการที่เพ้อฝัน เป็นภาพสะท้อนของสังคมในช่วงขณะหนึ่ง หรืออาจจะเป็นการบ่งบอกถึงกระบวนการของมนุษย์ที่กำลังถวิลหาบางสิ่งบางอย่างจากสิ่งที่อยู่ข้างในจิตใจและยังไม่อาจรู้ได้ว่าคือสิ่งใด สอบถามรายละเอียดเพิ่มเติมได้ที่ คุณพลวัฒน์ สามิดี โทร. 084 791 5749 Facebook Pollawat Samidee (https://www.facebook.com/pollawat.samidee)",
    "categories": [
        "Art & Design",
        "Business"
    ],
    "start_date": "8 กันยายน 2022",
    "end_date": "29 กันยายน 2022",
    "event_slot_time": "10.00-20.00",
    "location": "BACC สถานที่ห้องนิทรรศการ ชั้น 3",
    "url": "https://www.bacc.or.th/events/13412",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2022/09/4Thumbnail-www-1.jpg",
    "reliability_score": 5,
    "timestamp": "2025-04-19 19:24:39",
    "status": "past"
}