{
    "title": "นิทรรศการ Sentimental Fission",
    "description": "ท่ามกลางสถานการณ์โลกที่สลับซับซ้อนและเวลาที่หมุนเปลี่ยนผ่าน ยังมีพื้นที่หนึ่งซึ่งถูกกัดกร่อนจากความอยุติธรรม เขตแดนของความหวังและสันติภาพได้พังทลายลง เกิดเป็นรอยร้าวของพื้นที่ทางประวัติศาสตร์และบาดแผลของผู้คนจำนวนมากที่ไม่อาจประเมินค่าได้ ‘Sentimental Fission’ Organized by The Palestine Solidarity Campaign – Thailand (PSCT) นำเสนอผลงานจาก 3 ศิลปินไทย ปรัชญ์ พิมานแมน ศิลปินด้านทัศนศิลป์ ผู้สนใจค้นหาเส้นรอยต่อของเรื่องราวทางประวัติศาสตร์ บริบทของชาวมลายูในพื้นที่จังหวัดนราธิวาส ปัตตานี และยะลา รวมถึงดำรงตำแหน่งอาจารย์ประจำคณะศิลปกรรมศาสตร์ มหาวิทยาลัยสงขลานครินทร์ วิทยาเขตปัตตานี, ธิดารัตน์ จันทเชื้อ ศิลปินหญิงมุสลิม ผู้มีความสนใจในความหลากหลายของชาติพันธุ์และการซ้อนทับทางวัฒนธรรม ผลงานของเธอโดดเด่นด้วยวัสดุและเทคนิคอันเป็นเอกลักษณ์ ร้อยเรียงระหว่างศิลปะไทยควบคู่ไปกับศิลปะอิสลาม และ เอ็มโซเฟียน เบญจเมธา ศิลปินและนักออกแบบ ที่ครั้งหนึ่งเคยโลดแล่นในแดนไกลถึงแวร์ซายส์และปารีส ในปัจจุบันเขาผู้ก่อตั้ง เบญจเมธา เซรามิก ศูนย์สร้างแรงบันดาลใจชายแดนใต้ นิทรรศการที่ว่าด้วยเรื่องราวอันน่าใคร่ครวญทางประวัติศาสตร์ ปัจเจกของความช้ำในฐานะมนุษย์ร่วมสำนึก เชิญชวนให้ผู้ชมสำรวจความอ่อนไหวของชีวิตภายใต้ภาวะสงครามและตกผลึกกับเหตุการณ์สำคัญที่กำลังสะเทือนโลกปัจจุบัน ซึ่งเรื่องราวดังกล่าวอาจถูกกดทับและบดบังโดยมีสื่อเป็นตัวแปรผัน ภัณฑารักษ์ โดย ดานิช เสกสรรค์ สอบถามรายละเอียดเพิ่มเติมได้ที่ คุณชวลิต ติเพียร โทร. 083 436 5947 Facebook: PSC Thailand (https://web.facebook.com/PalestineSolidarityCampaignThailand)",
    "categories": [
        "Art & Design",
        "Concert"
    ],
    "start_date": "6 สิงหาคม 2024",
    "end_date": "18 สิงหาคม 2024",
    "event_slot_time": "10.00-20.00",
    "location": "BACC สถานที่ผนังโค้ง ชั้น 4",
    "url": "https://www.bacc.or.th/events/80468",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2024/07/3.1.png",
    "reliability_score": 5,
    "timestamp": "2025-05-07 16:14:54",
    "status": "past"
}