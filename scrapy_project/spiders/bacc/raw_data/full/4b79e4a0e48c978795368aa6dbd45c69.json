{
  "title": "ความงามจากมิตรภาพสู่สันติภาพ",
  "description": "โดย คุณสาธิต ทิมวัฒนบรรเทิง อาจารย์คณะศิลปกรรมศาสตร์ มหาวิทยาลัยศรีนครินทรวิโรฒ แนวคิดในการแสดงนิทรรศการในชุด “ความงามจากมิตรภาพสู่สันติภาพ” ภายหลังจากได้เข้าร่วมโครงการมิตรภาพแห่งศตวรรษที่ 21 ที่ประเทศญี่ปุ่นเป็นเวลา 1 เดือน ในปี พ.ศ. 2529 ซึ่งจัดโดยไจก้าจากสถานทูตญี่ปุ่นประจำประเทศไทย การได้ไปเยี่ยมเยือนพิพิธภัณฑ์ เมืองฮิโรชิมา จากภาพเหตุการณ์สงครามโลกครั้งที่ 2 ที่เมืองฮิโรชิมาถูกระเบิดปรมณู ในครั้งนั้น จึงกลายเป็นภาพฝังใจในระยะเวลาต่อมา ผมจึงได้เขียนภาพเหตุการณ์ในช่วงเวลาขณะนั้นด้วยโทนสีเอกรงค์ จากภาพเก่าที่ค้นพบจากหนังสือแมกกาซีนจากต่างประเทศ ด้วยการใช้เวลาในการเขียนประมาณ 3 เดือน ด้วยแนวทางภาพเสมือนจริงขนาด 150 x 140 เซนติเมตร สีน้ำมัน โดยได้รวบรวมผลงานภาพสีน้ำจำนวนหนึ่ง ที่เขียนขึ้นระหว่างการเดินทาง จัดแสดงที่สถาบันสอนภาษา A.U.A ภายใต้ชื่องานว่า “มิตรภาพเพื่อสันติภาพ (FRIENDSHIP FOR PEACE)” ในปี พ.ศ.2529 และจัดอีกครั้งที่ สีลม แกลลอเรียล โดยเนื้อหาภายในภาพได้เชื่อมต่อจาก การแสดงครั้งที่ 1 ดังที่ผ่านมา การจัดในครั้งนั้นจึงเป็นการจัดแสดงเป็นครั้งที่ 2 ภายใต้ชื่องานเดียวกันในช่วงปี พ.ศ. 2547 และได้เว้นระยะการแสดงในประเด็นดังกล่าวมาอีกยาวนานจนมาถึงวันนี้ ในการแสดงนิทรรศการในชุด “ความงามจากมิตรภาพ สู่สันติภาพ” (THE BEAUTY of Friendship brings peace to the soul) จึงเป็นการเชื่อมต่อทางด้านแนวคิด ที่ตอกย้ำให้สังคมได้ตระหนักในพิษภัยของธรรมชาติหรือสงคราม ด้วยการนำผลงานศิลปะเป็นสื่อกลาง ในการโน้มน้าวจิตใจให้สังคมได้ร่วมกันป้องกัน พร้อมไปกับการสร้างความอ่อนโยนให้แก่สังคมด้วยผลงานทางศิลปะ จากภาพของธรรมชาติสิ่งแวดล้อมและภาพข่าวจากสื่อมวลชนในเหตุการณ์ภัยพิบัติทางธรรมชาติจากเหตุการณ์แผ่นดินไหวที่ซีเรีย ที่ไม่สามารถคาดเดาได้ การปลอบประโลมสังคม ด้วยการนำผลงานศิลปะที่จะเป็นการสร้างประสบการณ์ทางสุนทรียะร่วมกัน เป็นการหล่อหลอม ที่จะนำไปสู่การสร้างความสงบสุข การเห็นอกเห็นใจกันพร้อมไปกับการแบ่งปันที่มวลมนุษย์ควรมีต่อกันในยามที่ต้องประสบกับเหตุการณ์ที่ไม่คาดคิดทั้งจากฝีมือของมนุษย์และพิษภัยจากธรรมชาติ ที่โลกข้างหน้าที่ยากจะคาดเดาได้ว่าจะเกิดอะไรขึ้นมาอีก ฉะนั้น เมื่อยามที่สังคมยังอยู่ในภาวะปกตินั้น เราควรสร้างความเข้มแข็งทั้งร่างกายและจิตใจ เผื่อเป็นการเตรียมการที่จะพบกับอุปสรรคและปัญหานานาประการที่อาจจะเกิดขึ้นอย่างไม่คาดคิดก็เป็นได้ การนำศิลปะจากผลงานภาพเขียนมาจัดแสดงเผื่อเผยแพร่ต่อสังคมจึงเป็นบทบาทหนึ่งของผู้สร้างสรรค์ ได้ใช้ความรู้ ความสามารถและประสบการณ์เพื่อที่จะเป็นคุณประโยชน์ในด้านสุนทรียะ ที่จะก่อประโยชน์ต่อสังคมในทางตรงและทางอ้อมได้ต่อไป สอบถามรายละเอียดเพิ่มเติมได้ที่ คุณชูสม กุลานุจารี โทร. 093 584 8007 Facebook: อารี สุทธิพันธุ์ (https://www.facebook.com/aree.soothipunt)",
  "categories": [
    "Art & Design"
  ],
  "start_date": "9 มกราคม 2024",
  "end_date": "4 กุมภาพันธ์ 2024",
  "event_slot_time": "10.00-20.00",
  "location": "BACC สถานที่ห้องนิทรรศการ ชั้น 3",
  "url": "https://www.bacc.or.th/events/70339",
  "ticket": "ไม่มีค่าเข้าชม",
  "ticket_price": null,
  "cover_picture": "https://www.bacc.or.th/wp-content/uploads/2024/01/Poster500px.jpg",
  "reliability_score": 5,
  "timestamp": "2025-05-07 16:15:49",
  "status": "past",
  "original_filename": "4b79e4a0e48c978795368aa6dbd45c69.json"
}