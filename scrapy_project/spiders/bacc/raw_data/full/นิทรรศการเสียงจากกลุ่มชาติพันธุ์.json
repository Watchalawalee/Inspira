{
    "title": "นิทรรศการเสียงจากกลุ่มชาติพันธุ์",
    "description": "โดย หอศิลปวัฒนธรรมแห่งกรุงเทพมหานคร ร่วมด้วยกลุ่มศิลปิน Hear & Found ศุภชัย เกศการุณกุล และ DuckUnit หอศิลปวัฒนธรรมแห่งกรุงเทพมหานคร ร่วมด้วยกลุ่มศิลปิน Hear & Found ศุภชัย เกศการุณกุล และ DuckUnit  ขอนำเสนอนิทรรศการเสียงจากกลุ่มชาติพันธุ์ Sound of the Soul ที่ว่าด้วยสำเนียง เสียง และเรื่องราวทางวัฒนธรรมของกลุ่มชาติพันธุ์ในประเทศไทยที่ไม่ค่อยถูกได้ยิน โดยนิทรรศการนี้มีความมุ่งหมายที่จะลดระยะห่างของคำว่าเราและเขาให้ใกล้กันมากยิ่งขึ้น ผ่านการนำเสนอประเด็นของปัญหาความเหลื่อมล้ำที่กลุ่มชาติพันธุ์ได้พบ เรื่องราวความรุ่มรวยทางวัฒนธรรมอันหลากหลาย รวมถึงโอกาสในการสร้างความเข้าใจและการเปิดโอกาสในการถ่ายเททางวัฒนธรรมและองค์ความรู้พื้นถิ่นเพื่อสร้างบทสนทนาร่วมกันต่อไป นิทรรศการเสียงในครั้งนี้จะสื่อสารผ่านเสียง Visual Performance และองค์ประกอบที่เลือกสรรจากถิ่นที่อยู่อันเป็นบริบทแวดล้อมของกลุ่มชาติพันธุ์อันหลากหลาย อาทิ กลุ่มปกาเกอะญอ กลุ่มไทดำ กลุ่มไทกะเลิง กลุ่มกะเหรี่ยงโปว์ กลุ่มมูเซอ กลุ่มอาข่า กลุ่มอูรักลาโว้ย ฯลฯ เพื่อเป็นการเชื่อมมิติความหลากหลายดังกล่าวให้ผู้เข้าชมงานนิทรรศการได้เกิดความเข้าใจและได้สัมผัสถึงภูมิปัญญาท้องถิ่นของกลุ่มชาติพันธุ์ต่างๆ ในประเทศไทย นิทรรศการนี้แบ่งออกเป็น 3 ส่วน ได้แก่ 1. ปอกเปลือก – นำเสนอปัญหาและผลกระทบที่เกิดขึ้นจากความเข้าใจที่ไม่ถูกต้องเกี่ยวกับกลุ่มชาติพันธุ์ ซึ่งส่งผลกระทบถึงตัวตนและการสูญหายทางวัฒนธรรม 2 . คลี่คลาย – นำเสนอความรุ่มรวยทางวัฒนธรรมของกลุ่มชาติพันธุ์ต่างๆ ในประเทศไทยผ่านเสียง อาทิเสียงดนตรี เสียงของธรรมชาติที่แวดล้อมในแต่ละพื้นที่ เสียงพูดในภาษาท้องถิ่น พร้อมกับเรื่องราวที่เชื่อมโยงกับดนตรีและเสียงต่างๆ ในบริบทของพื้นที่ 3 ขมวดปม – นำเสนอโอกาสและความเป็นไปได้ ภายใต้แนวคิดว่า “เมื่อเกิดความเข้าใจ กำแพงที่เรามีต่อกันอาจเป็นเพียงเรื่องสมมติ และการโอบรับความแตกต่างนั้นสามารถสร้างประโยชน์ได้มากกว่าที่คิด” นิทรรศการเสียงจากกลุ่มชาติพันธุ์ Sound of the Soul เกิดจากความตั้งใจจะสร้างพื้นที่ในการแลกเปลี่ยนบทสนทนา และเป็นส่วนหนึ่งในการเรียนรู้และเผยแพร่วัฒนธรรมพื้นถิ่นของกลุ่มชาติพันธุ์ ตลอดจนการสร้างโอกาสใหม่ๆ เพื่อคุณภาพชีวิตที่ดีขึ้นของกลุ่มชาติพันธุ์ในประเทศไทย ขอเชิญมาร่วมฟังเสียงที่คุณอาจไม่เคยได้ยินเพื่อเปิดการรับรู้ใหม่ ๆ ผ่านนิทรรศการ Sound of the Soul ได้ที่ห้องสตูดิโอ (ชั้น 4) หอศิลปวัฒนธรรมแห่งกรุงเทพมหานคร ตั้งแต่วันอังคารที่ 19 – อาทิตย์ที่ 31 กรกฎาคม 2565 เวลา 10.00 – 19.00 น. ไม่มีค่าใช้จ่ายในการเข้าชมนิทรรศการ E-Program คลิก (https://www.bacc.or.th/upload/E-Program_SOS_TH.pdf) กิจกรรมภายใต้นิทรรศการ Sound of the soul ขอเชิญร่วมเสวนาในประเด็นความหลากหลายทางวัฒนธรรมของกลุ่มชาติพันธุ์ในประเทศไทย ปัญหาความเหลื่อมล้ำทางสิทธิของกลุ่มชาติพันธุ์ และแนวทางการสนับสนุนวัฒนธรรมพื้นถิ่นและดนตรีชาติพันธุ์เพื่อเกิดการส่งต่อทางวัฒนธรรม เพื่อให้พื้นที่แห่งนี้เป็นพื้นที่สำหรับความหลากหลายและเท่าเทียมของทุกคน ร่วมเสวนาโดย – อาจารย์อานันท์ นาคคง – ผู้ช่วยศาสตราจารย์ ดร.เรวดี อึ้งโพธิ์ – อาจารย์อาคม ทองคงหาญ หรืออาจารย์ไก่ ศิลปินกลุ่มไททรงดำ – อาจารย์พงศพร อุปนิ หรืออาจารย์อ้น แคนเขียว *กิจกรรมดำเนินรายการเป็นภาษาไทยเท่านั้น* สอบถามรายละเอียดเพิ่มเติมได้ที่ ฝ่ายกิจกรรมศิลปะ หอศิลปวัฒนธรรมแห่งกรุงเทพมหานคร โทร. 02-214-6630 ต่อ 530",
    "categories": [
        "Art & Design",
        "Others"
    ],
    "start_date": "19 กรกฎาคม 2022",
    "end_date": "30 กรกฎาคม 2022",
    "event_slot_time": "10.00-20.00",
    "location": "BACC สถานที่สตูดิโอ ชั้น 4",
    "url": "https://www.bacc.or.th/events/13344",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2022/05/SOS_talk-01-1-scaled.jpg",
    "reliability_score": 5,
    "timestamp": "2025-03-29 17:09:01",
    "status": "past"
}