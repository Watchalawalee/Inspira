{
  "title": "กิจกรรมส่งเสริมการอ่าน Photobook club & Reading room, CHAPTER 4: Beyond borderless",
  "description": "วันอังคารที่ 22 เมษายน และ วันอังคารที่ 29 เมษายน 2568 เวลา 14.00-16.00 น. ณ ห้องสมุดศิลปะ ชั้น  L หนังสือภาพถ่ายทำไปทำไมกัน? ดูภาพไม่เห็นจะรู้เรื่อง ผิดไหม? เรื่องแบบนี้ก็มีคนสนใจเหรอ ไม่เห็นเข้าใจเลย? หนังสือแบบนี้จะขายใคร? ต้องมีเงินเท่าไรถึงจะทำหนังสือของตัวเองได้ พิมพ์กระดาษแบบไหนดีกว่ากัน? เรื่องของเราเอง ทำไมต้องทำออกมาเป็นหนังสือ? กิจกรรมการอ่านร่วมกันในห้องสมุดศิลปะในครั้งที่ 4 จะชวนคุยกันในธีม Beyond Borderless ซึ่งเป็นหัวข้อที่เกิดมาจากการคอลแลบและแตกยอดจากสิ่งที่หอศิลปกรุงเทพฯ ต้องการนำเสนอในปีนี้คือ การเป็นศูนย์กลางในการขยายขอบเขตของศิลปะในรูปแบบต่าง ๆ ซึ่งเราจะนำประเด็นเรื่องขอบเขตเป็นตัวตั้งคำถาม และแบ่งคำถามออกเป็นสองลักษณะคือ ขอบเขตของเรื่องเล่าจากภาพถ่าย และขอบเขตของความเป็นไปได้ของการทำหนังสือ เราจะใช้คำถามจากผู้ร่วมกิจกรรม ช่วยกันหาคำตอบและเป็นสะพานเชื่อมทั้งสองขอบเขตของสองสิ่งนี้เข้าด้วยกัน ถ้าภาพถ่ายเป็นพื้นผิวของความรู้สึก เป็นผลึกของเหตุการณ์ เป็นความทรงจำ ใช้บันทึกว่าสิ่งต่าง ๆ เคยเกิดขึ้น เป็นชุดความคิดที่ถูกผลิตออกมา เลื่อนไหลแต่ก็จับต้องได้บนหน้ากระดาษของหนังสือ หนังสือรับใช้เรื่องเล่าทุกเรื่องและพาภาพถ่ายออกมาจากขอบเขตกำหนดดั้งเดิม ทำลายกรอบและนำพาผู้อ่านกลับเข้าไปในโลกของผู้สร้าง เราจึงเห็นหนังสือภาพถ่ายนำเสนอทั้งเรื่องเล็กและใหญ่ เรื่องราวใกล้และไกลตัวของช่างภาพ ความเป็นไปได้ของหนังสือภาพจึงมีหลายรูปแบบ เล่าด้วยกรุภาพเก่าไม่ระบุที่มา เล่าเรื่องแมวที่บ้าน การโบกมือลาของพ่อแม่ โต๊ะปิงปองในสวน ขบวนรถไฟข้ามทวีปสู่ค่ายกักกันชายแดน การเดินทางไกลข้ามผ่านความทรงจำชั่วอายุคนบนรอยปักผ้า แผลเป็นของยุคสมัยที่ไม่อยากจดจำ ไปสู่มายาคติและภาพเหมารวมความรุนแรงจากสื่อที่ผลิตซ้ำไม่เคยหยุดหย่อน และกิจกรรมครั้งนี้จะเป็นกิจกรรมสุดท้ายในครึ่งแรกของปี 2568 การได้พบกับผู้คนในพื้นที่ห้องสมุดศิลปะทำให้เราเห็นถึงขอบเขตของความรู้และความไม่รู้ และได้ตรวจสอบทำความเข้าใจร่วมกันในแวดล้อมศิลปะภาพถ่ายและสิ่งพิมพ์จากมุมมองนักอ่าน และสำหรับเราแล้วนักอ่านและผู้ร่วมกิจกรรมทุกท่านจึงเป็นทั้งศูนย์กลางและเป็นทั้งเขตแดนในการสร้างความเข้าใจร่วมกันต่อประเด็นเหล่านี้ต่อไปในอนาคต พบกับหนังสือภาพถ่ายในธีม Beyond Borderless ได้ที่ห้องสมุดศิลปะตั้งแต่วันที่ 9 เมษายน ถึง 9 พฤษภาคม 2568 * ขอความร่วมมือผู้เข้าร่วมกิจกรรมแชร์คำถามเกี่ยวกับภาพถ่าย หรือ หนังสือ อย่างน้อย 2 ข้อเพื่อเป็นประเด็นต้นทางในการคุยในกิจกรรมครั้งนี้ ** จะมีการแชร์คำถามที่ผู้เข้าร่วมกิจกรรม ส่งเข้ามาเพื่อแลกเปลี่ยนความคิดและความรู้สึกร่วมกันในกิจกรรมทางช่องทาง social network และในวันจัดกิจกรรม โดยจะไม่แสดงตัวตนของเจ้าของคำถาม – กิจกรรมฟรีไม่มีค่าใช้จ่าย – กิจกรรมสำหรับผู้สนใจอายุ 15 ปีขึ้นไป รับสมัครจำนวน 10 คน ลงทะเบียนทาง Google form: https://forms.gle/5dG2zT4moEUdjgnh6 (แจ้งผลการลงทะเบียนทางอีเมล) (https://forms.gle/5dG2zT4moEUdjgnh6?fbclid=IwZXh0bgNhZW0CMTAAAR6nU5bokX948yuyNiLobgoTAdEtfURHNv6BlT7ru_1LH3mrTVww8POTGb8A9g_aem_haZ8quLZTGLbyCLqdoHeZQ) สอบถามข้อมูลเพิ่มเติมได้ที่ ห้องสมุดศิลปะ หอศิลปวัฒนธรรมแห่งกรุงเทพมหานคร โทร. 02-214-6630-8 ต่อ 126 E-mail: [email protected] Facebook: BACC Art Library (/cdn-cgi/l/email-protection) .",
  "categories": [
    "Book",
    "Art & Design"
  ],
  "start_date": "22 เมษายน 2025",
  "end_date": "29 เมษายน 2025",
  "event_slot_time": "10.00-20.00",
  "location": "BACC สถานที่ห้องสมุดศิลปะ ชั้น L",
  "url": "https://www.bacc.or.th/events/85922",
  "ticket": "ไม่มีค่าเข้าชม",
  "ticket_price": null,
  "cover_picture": "https://www.bacc.or.th/wp-content/uploads/2025/04/AW_04Photobookclub_Thumbnail.png",
  "reliability_score": 5,
  "timestamp": "2025-05-07 16:13:42",
  "status": "past",
  "original_filename": "กิจกรรมส่งเสริมการอ่าน Photobook club & Reading room, CHAPTER 4_ Beyond borderless.json"
}