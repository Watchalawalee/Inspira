{
    "title": "ความหวังของหมู่บ้าน",
    "description": "โดย พะหัสย์ ทองติง ข้าพเจ้า เติบโตมาจากครอบครัวเล็ก ๆ ในชนบททางภาคตะวันออกเฉียงเหนือของประเทศ คนในหมู่บ้านส่วนมากเป็นญาติมิตรสนิทกัน ใช้ชีวิตทำนา ทำไร่ ตลอดทั้งปี ชีวิตความเป็นอยู่ค่อนข้างเรียบง่าย อบอุ่น และมีความสุข แต่เมื่อวันเวลาผ่านไปผู้คนต่างพากันเดินทางออกจากหมู่บ้าน โดยทิ้งคนที่รักไว้ข้างหลังเพื่อรอคอยความหวังว่าลูกชาย,ลูกสาว, พ่อ, แม่ ออกไปทำงานรับจ้างหาเงินเพื่อให้คนในครอบครัวมีความเป็นอยู่ที่ดีขึ้น ตอนเด็กๆพ่อแม่มักจะบอกให้เราอดทนตั้งใจเรียนให้สูงๆ จะได้ไม่ลำบาก ส่วนพ่อแม่จะทำไร่ไถนาเพื่อส่งเจ้าเอง เพราะเจ้าเป็นความหวังของครอบครัวและเป็นความหวังของหมู่บ้าน หากมีคนที่มีความรู้ในหมู่บ้านก็จะเป็นที่พึ่งพาอาศัยของชาวชุมชนได้และจะได้พัฒนาหมู่บ้านของเราให้เจริญขึ้น “ความหวังของหมู่บ้าน” บางทีข้าพเจ้าได้เห็นกลุ่มผู้คนที่เป็นคนต่างจังหวัดที่กำลังตั้งใจทำงานหนักๆ อยู่กลางแดดร้อนๆทั้งวัน เมื่อมองลึกๆลงไปในจิตใจของคนกลุ่มนั้นในสิ่งที่เขาทำอยู่เขาอาจจะเป็นความหวังของลูก ๆ ที่กำลังเติบโตในโรงเรียนที่ห่างไกลที่ไหนสักแห่ง หรือทำเพื่อพ่อแม่ที่แก่ชราที่นั่งในกระท่อมพังๆที่ไหนสักแห่ง งานศิลปะของข้าพเจ้าในชุดนี้จึงต้องการถ่ายทอดผลงานออกสู่สาธารณะให้ทุกคนได้เห็นถึงแนวความคิดที่สะท้อนจากพื้นฐานความเป็นอยู่  และความรู้สึกของคนที่ทำงานหนักเพื่อใครบางคนข้างหลัง เพื่อเป็นแรงกระตุ้นและเป็นกำลังใจให้ทุกคนในการใช้ชีวิตต่อไป",
    "categories": [
        "Art & Design"
    ],
    "start_date": "2 กุมภาพันธ์ 2022",
    "end_date": "26 กุมภาพันธ์ 2022",
    "event_slot_time": "10.00-20.00",
    "location": "BACC สถานที่พีเพิลส์แกลเลอรี ห้อง P2 ชั้น 2พีเพิลส์แกลเลอรี ห้อง P3 ชั้น 2",
    "url": "https://www.bacc.or.th/events/13264",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2022/01/Website-1-1.jpg",
    "reliability_score": 5,
    "timestamp": "2025-04-19 19:25:22",
    "status": "past"
}