{
  "title": "ดีไซน์ยั่งยืน พลิกฟื้นชุมชน",
  "description": "นิทรรศการนี้จัดขึ้นเพื่อเผยแพร่ผลลัพธ์ของโครงการ “การยกระดับศักยภาพชุมชนนักออกแบบเพื่อความยั่งยืน” ในพื้นที่เมืองเก่าเชียงแสน จังหวัดเชียงราย และเมืองเก่าน่าน จังหวัดน่าน โดยมีเป้าหมายในการยกระดับศักยภาพของนักออกแบบและผู้ประกอบการในชุมชน เพื่อสร้างโอกาสในการเติบโตอย่างมีคุณภาพ และส่งเสริมการขับเคลื่อนการท่องเที่ยวเชิงสร้างสรรค์ในพื้นที่ ผลงานที่จัดแสดงในนิทรรศการครั้งนี้ เป็นปฏิบัติการพัฒนาผลิตภัณฑ์และบริการที่ผสมผสานภูมิปัญญาท้องถิ่นเข้ากับแนวคิดการออกแบบสมัยใหม่ โดยเน้นความสร้างสรรค์ และคุณภาพที่ตอบสนองต่อความต้องการของตลาดยุคใหม่ ในขณะเดียวกันยังคงความเป็นมิตรต่อสิ่งแวดล้อมและความยั่งยืน นิทรรศการยังนำเสนอแนวทางการสร้างระบบนิเวศการออกแบบที่เชื่อมโยงเป็นห่วงโซ่คุณค่า เพื่อเสริมสร้างรายได้จากการท่องเที่ยวเชิงสร้างสรรค์ และวัฒนธรรม พร้อมทั้งผลักดันการสร้างแผนแม่บทด้านการออกแบบเพื่อความยั่งยืน ที่สามารถเป็นต้นแบบในการขับเคลื่อนการพัฒนาชุมชนและการท่องเที่ยวในระยะยาวตามแนวทางเมืองสร้างสรรค์ของยูเนสโก กิจกรรมนี้ดำเนินการโดย สถาบันศิลปวัฒนธรรมและอารยธรรมลุ่มน้ำโขง มหาวิทยาลัยแม่ฟ้าหลวง ซึ่งเป็นกิจกรรมในการสนับสนุน เชียงราย เครือข่ายเมืองสร้างสรรค์ด้านการออกแบบของยูเนสโก เพื่อเสริมสร้างสถานะของจังหวัดเชียงรายและน่าน ในฐานะพื้นที่ต้นแบบของการออกแบบที่สร้างคุณค่าจากวัฒนธรรมท้องถิ่น สอบถามรายละเอียดเพิ่มเติมได้ที่ คุณสิธยา นามบ้าน โทร. 080-1595549 Facebook: Mekong Basin Civilization Museum Facebook: IMAC-MFU (https://www.facebook.com/Mekong.Museum.MFU)",
  "categories": [
    "Art & Design",
    "Home & Furniture"
  ],
  "start_date": "21 มกราคม 2025",
  "end_date": "2 กุมภาพันธ์ 2025",
  "event_slot_time": "10.00-20.00",
  "location": "BACC สถานที่โถง ชั้น 1",
  "url": "https://www.bacc.or.th/events/84170",
  "ticket": "ไม่มีค่าเข้าชม",
  "ticket_price": null,
  "cover_picture": "null",
  "reliability_score": 5,
  "timestamp": "2025-05-07 16:14:05",
  "status": "past",
  "original_filename": "ดีไซน์ยั่งยืน พลิกฟื้นชุมชน.json"
}