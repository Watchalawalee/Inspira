{
    "title": "Back to Nature คืนสู่ธรรมชาติ",
    "description": "โดย มูลนิธิสืบนาคะเสถียร ร่วมกับ กลุ่มสห+ภาพ เนื่องในวันสิ่งแวดล้อมโลก (5 มิถุนายน 2563) และวาระครบรอบ 30 ปี สืบ นาคะเสถียร มูลนิธิสืบนาคะเสถียร ร่วมกับ สห+ภาพ หอศิลปวัฒนธรรมแห่งกรุงเทพมหานคร และช่างภาพสายสิ่งแวดล้อม ร่วมจัดนิทรรศการภาพถ่ายชุด “คืนสู่ธรรมชาติ” เพื่อนำเสนอมุมมองความงามของสิ่งแวดล้อม ความอุดมสมบูรณ์ของระบบนิเวศ ที่คอยค้ำจุนสมดุลแก่โลก และอาทรคุณประโยชน์แก่ทุกสรรพชีวิต ทั้งจากระบบนิเวศภูผาป่าเขาจนถึงลมหายใจในมหาสมุทร ขณะเดียวกัน นิทรรศการมิได้ละเลยสภาพความเป็นจริงของยุคสมัย ต่อปัญหาสิ่งแวดล้อมในแง่มุมต่าง ๆ ที่กระหน่ำถั่งโถมมาสู่ตัวของเรา สรรพสิ่งต่าง ๆ บนโลก และกำลังทวีความรุนแรงมากขึ้นเรื่อย ๆ Back to Nature : คืนสู่ธรรมชาติ หวังให้ผู้ชมได้ซึมซับและเกิดความรู้สึกตระหนัก เข้าใจถึงความสำคัญในการรักษาสมดุลธรรมชาติ อันจะเป็นหนทางนำไปสู่อนาคตที่มนุษย์กับธรรมชาติสามารถอยู่ร่วมกันได้อย่างยั่งยืน สอบถามรายละเอียดเพิ่มเติมได้ที่ คุณเอกวิทย์ เตระดิษฐ์ ผู้จัดการโครงการ 30 ปี สืบ นาคะเสถียร โทร 083-1887490 Website: www.seub.or.th Facebook: มูลนิธิสืบนาคะเสถียร (https://www.facebook.com/SeubNakhasathienFD/)",
    "categories": [
        "Art & Design",
        "Others"
    ],
    "start_date": "16 มิถุนายน 2020",
    "end_date": "27 มิถุนายน 2020",
    "event_slot_time": "10.00-20.00",
    "location": "BACC สถานที่ผนังโค้ง ชั้น 3ผนังโค้ง ชั้น 4",
    "url": "https://www.bacc.or.th/events/13028",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2020/06/Website-500-x500.jpg",
    "reliability_score": 5,
    "timestamp": "2025-04-19 19:26:37",
    "status": "past"
}