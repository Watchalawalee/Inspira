{
  "title": "เทศกาลภาพยนตร์คัดสรร 2022",
  "description": "โดย ฝ่ายกิจกรรมศิลปะ หอศิลปวัฒนธรรมแห่งกรุงเทพมหานคร เชิญร่วมชมภาพยนตร์ 4 เรื่อง จาก 4 ประเทศ ภายใต้บริบทสิ่งแวดล้อมอันหลากหลายที่สอดคล้องไปกับเนื้อหาของ นิทรรศการครอสโอเวอร์ ๒ : ผสาน ซึ่งเป็นหนึ่งในนิทรรศการหลักของหอศิลปกรุงเทพฯ ที่จะจัดแสดงตลอดเดือนพฤษภาคม – กันยายน 2565 และร่วมเสวนากับวิทยากรเกี่ยวกับเนื้อหาของภาพยนตร์ในประเด็นที่หลากหลาย โดยกิจกรรมนี้จะจัดขึ้นในวันที่ 11 – 12 มิถุนายน 2565 ณ ห้องออดิทอเรียม ชั้น 5 หอศิลปกรุงเทพฯ เทศกาลภาพยนตร์คัดสรร Cinema Diverse 2022 นี้นับเป็นครั้งที่ 9 ของเทศกาลฯ ภายใต้ความร่วมมือขององค์กรศิลปวัฒนธรรมระหว่างประเทศ ได้แก่ เจแปนฟาวน์เดชั่น กรุงเทพฯ สถาบันเกอเธ่ ประเทศไทย สถานเอกอัครราชทูตสเปนประจำประเทศไทย และสถานเอกอัครราชทูตฝรั่งเศสประจำประเทศไทย พร้อมทั้งการสนับสนุนจาก IFcinema สถานเอกอัครราชทูตลักเซมเบิร์กประจำประเทศไทย และคณะผู้แทนสหภาพยุโรปประจำประเทศไทย ร่วมกันนำเสนอภาพยนตร์จากประเทศญี่ปุ่น เยอรมนี สเปน และฝรั่งเศส ภายใต้บริบทสภาพแวดล้อม อาทิ ความผูกพันกับพื้นที่ ปฏิสัมพันธ์ต่อการเปลี่ยนแปลงทางสังคม การสำรวจพฤติกรรมมนุษย์ และการเผชิญหน้ากับความสูญเสีย  โดยหลังฉายภาพยนตร์เรื่องที่ 1 และเรื่องที่ 2 ของแต่ละวัน ท่านจะได้ร่วมเสวนากับวิทยากรที่จะมาร่วมพูดคุยและแลกเปลี่ยนแง่มุมต่าง ๆ ที่ปรากฏและสอดแทรกอยู่ในภาพยนตร์ โดยหอศิลปกรุงเทพฯ มีความตั้งใจที่จะสร้างพื้นที่แห่งนี้เพื่อแลกเปลี่ยนบทสนทนาระหว่างวิทยากรและผู้ชมให้เกิดการเรียนรู้และความเข้าใจในปรากฏการณ์ที่เกิดขึ้นระหว่างมนุษย์และสภาพแวดล้อม เสาร์ที่ 11 มิถุนายน พ.ศ. 2565 ภาพยนตร์เรื่องที่ 1:  Mori, the Artist’s Habitat (2018) 99 นาที ภาพยนตร์เรื่องที่ 2:  Good bye, Lenin! (2003) 121 นาที วิทยากร:  อรรถ บุนนาค และ พรชัย วิริยะประภานนท์ (นรา) ดาวน์โหลดรายละเอียดโปรแกรม คลิก อาทิตย์ที่ 12 มิถุนายน พ.ศ. 2565 ภาพยนตร์เรื่องที่ 1: Fire Will Come (O que arde) (2019) 85 นาที ภาพยนตร์เรื่องที่ 2: Bloody Milk (Petit Paysan) (2017) 90 นาที วิทยากร:  ผู้ช่วยศาสตราจารย์ ดร.เพ็ญพิสาข์ ศรีวรนารถ, ผู้ช่วยศาสตราจารย์ ดร.ณัฐสุดา เต้พันธ์ และดร.กุลวดี ทองไพบูลย์ ดาวน์โหลดรายละเอียดโปรแกรม คลิก (https://www.bacc.or.th/upload/Online%20program%20CD2022_SAT11.pdf) กิจกรรมเริ่มเวลา 13.00 – 20.20 น. ณ ห้องออดิทอเรียม ชั้น 5 หอศิลปกรุงเทพฯ เข้าร่วมกิจกรรมฟรี —– กรอกแบบฟอร์มลงทะเบียนรับชมภาพยนตร์ เทศกาลภาพยนตร์คัดสรร 2565 เสาร์ที่ 11 มิ.ย.65 Mori, the Artist’s Habitat คลิก Good bye, Lenin! คลิก (https://forms.gle/CYkUTEsfEE9PtCd18) อาทิตย์ที่ 12 มิ.ย.65 Fire Will Come (O Que Arde) คลิก Bloody Milk (Petit Paysan) คลิก —– ** มีบทบรรยายภาษาไทยและภาษาอังกฤษ ยกเว้น ภาพยนตร์เรื่อง Mori, the Artist’s Habitat (2018) มีเฉพาะบทบรรยายภาษาไทย ** เสาร์ที่ 11 มิ.ย. 65 ภาพยนตร์เริ่มฉายเวลา 14.05 น. และ 18.20 น. ** อาทิตย์ที่ 12 มิ.ย. 65 ภาพยนตร์เริ่มฉายเวลา 14.05 น. และ 18.05 น. ** กิจกรรมเสวนาจะดำเนินรายการเป็นภาษาไทย (https://docs.google.com/forms/d/e/1FAIpQLSd-66fSIL059G4zMMYzuqzlIJDG8uodsNUQQOtjuM2BoxbWAA/viewform) ริเริ่มและดำเนินงานโดย ฝ่ายกิจกรรมศิลปะ หอศิลปวัฒนธรรมแห่งกรุงเทพมหานคร ร่วมกับ เจแปนฟาวน์เดชั่น กรุงเทพฯ สถาบันเกอเธ่ ประเทศไทย สถานเอกอัครราชทูตสเปนประจำประเทศไทย และสถานเอกอัครราชทูตฝรั่งเศสประจำประเทศไทย สอบถามรายละเอียดเพิ่มเติมได้ที่ ฝ่ายกิจกรรมศิลปะ หอศิลปวัฒนธรรมแห่งกรุงเทพมหานคร โทร. 02-214-6630 ต่อ 530",
  "categories": [
    "Art & Design",
    "Book"
  ],
  "start_date": "11 มิถุนายน 2022",
  "end_date": "11 มิถุนายน 2022",
  "event_slot_time": "10.00-20.00",
  "location": "BACC สถานที่ห้องออดิทอเรียม ชั้น 5",
  "url": "https://www.bacc.or.th/events/13333",
  "ticket": "ไม่มีค่าเข้าชม",
  "ticket_price": null,
  "cover_picture": "https://www.bacc.or.th/wp-content/uploads/2022/05/CD2022_poster-1.jpg",
  "reliability_score": 5,
  "timestamp": "2025-05-07 16:18:11",
  "status": "past",
  "original_filename": "เทศกาลภาพยนตร์คัดสรร 2022.json"
}