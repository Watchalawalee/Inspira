{
    "title": "INVISIBLE",
    "description": "โดย วเรศ คุณาเจริญทรัพย์ สุชน สุจิต และอำนาจ ปานพืช ‘INVISIBLE’ เป็นนิทรรศการแสดงผลงานของ 3 นักสร้างสรรค์ศิลปะได้แก่ วเรศ คุณาเจริญทรัพย์ สุชน สุจิต และอำนาจ ปานพืช ที่ต้องการนำเสนอมุมมองและแนวคิดสู่รูปแบบศิลปะ โดยเฉพาะสื่อ ‘ประติมากรรม’ ซึ่งเป็นรูปแบบหลักของการแสดงผลงานในครั้งนี้ ทั้ง 3 มีความสนใจต่อประเด็นอันพร่ามัว เลือนลาง หรือมีลักษณะไม่ชัดเจนที่เกิดขึ้นในสังคมโดยมักมีสถานะ ซ่อน แฝง แอบ ซึ่งบางอย่างที่ถูกกำหนดขึ้นจากสิ่งที่เรียกว่าอำนาจ บางอย่างที่ทำหน้าที่ปลูกฝังและกล่อมเกลาผู้คน บางอย่างที่แนบเนียนไปกับการดำรงชีวิตราวกับโลกคู่ขนาน ‘ INVISIBLE’ จึงกลายเป็นจุดร่วมของกลุ่มศิลปินที่ต้องการเสนอสิ่งที่มองไม่เห็นซึ่งเป็นนามธรรม นำมาถ่ายทอดผ่านแนวคิดและวิธีการสร้างสรรค์โดยใช้กระบวนการ 3 มิติ ประกอบด้วยลักษณะการแสดงออกที่แตกต่างกัน เช่น การจำลองสถานการณ์ การแสดงออกผ่านรูปแทน และการคลี่คลายของรูปทรง พร้อมทั้งนำเสนอการผสมผสานของวิธีการอันหลากหลายของสื่อประติมากรรม ซึ่งยังคงอัตลักษณ์เฉพาะของศิลปินแต่ละคนได้อย่างชัดเจน นิทรรศการ ‘ INVISIBLE’ คือนิทรรศการที่เกิดจากการตีความของนักสร้างสรรค์ทั้ง 3 ผ่านมุมมอง ทัศนคติต่อประเด็นปัญหาเชิงสังคม การสำรวจการเมือง สังคมและจิตใจ ที่ถูกสื่อสารผ่านภาษาทางศิลปะในรูปแบบประติมากรรม ซึ่งมีความสามารถในการเปลี่ยนแปลงภาวะนามธรรมสู่รูปธรรม เพื่อสื่อสารและเปิดให้ความคิดของศิลปินสู่สาธารณชน ซึ่งนอกจากสุนทรียทางศิลปะที่ปรากฏแล้วนั้น กลุ่มนักสร้างสรรค์หวังว่านิทรรศการนี้ จะเป็นหมุดหมายในการสื่อสารและเปิดบทสนทนาร่วมกันระหว่างศิลปินและผู้ชม",
    "categories": [
        "Art & Design",
        "Concert"
    ],
    "start_date": "6 มกราคม 2022",
    "end_date": "29 มกราคม 2022",
    "event_slot_time": "10.00-20.00",
    "location": "BACC สถานที่พีเพิลส์แกลเลอรี ห้อง P1 ชั้น 2พีเพิลส์แกลเลอรี ห้อง P2 ชั้น 2พีเพิลส์แกลเลอรี ห้อง P3 ชั้น 2",
    "url": "https://www.bacc.or.th/events/13250",
    "ticket": "ไม่มีค่าเข้าชม",
    "ticket_price": null,
    "cover_picture": "https://www.bacc.or.th/wp-content/uploads/2021/12/waret-3-1-1-scaled.jpg",
    "reliability_score": 5,
    "timestamp": "2025-05-07 16:18:36",
    "status": "past"
}