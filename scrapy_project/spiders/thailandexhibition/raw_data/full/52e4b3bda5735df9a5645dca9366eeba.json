{
  "title": "HUNGER HOUR",
  "description": "HUNGER HOURวันที่ 21 ธันวาคม 2567 - 16 กุมภาพันธ์ 2568ณ Trendy Gallery ชั้น 2 ริเวอร์ ซิตี้ แบงค็อกเทรนดี้ แกลเลอรี่ ภูมิใจนำเสนอ “HUNGER HOUR” นิทรรศการเดี่ยวครั้งที่ 3 ของยามาดะ (YAMADA) โดยการกลับมาครั้งนี้เขามาพร้อมกับเรื่องราวครุ่นคิดพิจารณาถึงความหิวกระหายที่ไม่สิ้นสุด ซึ่งเกิดจากการชักนำของสื่อต่าง ๆ ที่มนุษย์บริโภคในชีวิตประจำวัน และไม่แน่ใจว่าสิ่งเหล่านี้จะนำพาคนคนหนึ่งไปจบที่จุดไหน อาจมั่งคั่งหรือว่างเปล่าก็เป็นได้ทั้งสิ้นขอเสียงปรบมือเกรียวกราวให้กับรายการโชว์เรื่องจริงผ่านจอเฟรม เรื่องราวที่อาจเคยเห็นผ่านสื่อดิจิทัล วิทยุ โทรทัศน์ หรือสิ่งพิมพ์ ภาพวาดอันเป็นที่มาสู่ความแปลกประหลาดของบรรดาผู้คนที่กินไม่รู้จักอิ่ม จนไม่สามารถมองเห็นความพึงพอใจของชีวิตได้แม้แต่ฉากเดียวเกี่ยวกับศิลปินย้อนกลับไปเมื่อเขาเป็นเด็กชายคนหนึ่ง กิจกรรมที่ขาดไม่ได้เลยคือการดูโทรทัศน์ เขาเฝ้ารอที่จะดูการ์ตูนเรื่องโปรดอยู่เสมอ และอีกสิ่งที่เขาหลงใหลคือภาพยนตร์ยุคเก่าสมัย 80s ลงไป ในช่วงเวลาที่ไม่มีจอสี่เหลี่ยมให้จับจ้องก็เกิดจินตนาการในหัวสมองมากมายจนต้องหยิบดินสอแล้ววาดออกมาบนกระดาษ งานศิลปะเปรียบเสมือนยานพาหนะที่พาเขาเดินทางบนถนนที่เรียกว่าชีวิตนิทรรศการ “HUNGER HOUR” โดย YAMADA เปิดให้เข้าชมฟรีตั้งแต่วันที่ 21 ธันวาคม 2567 - 16 กุมภาพันธ์ 2568 ที่ Trendy Gallery ชั้น 2 ริเวอร์ ซิตี้ แบงค็อก",
  "categories": [
    "Art & Design"
  ],
  "start_date": "21 ธันวาคม 2024",
  "end_date": "16 กุมภาพันธ์ 2025",
  "event_slot_time": null,
  "location": "ริเวอร์ ซิตี้ แบงค็อก - River City Bangkok",
  "url": "https://www.facebook.com/RiverCityBangkok",
  "cover_picture": "https://api.thailandexhibition.com/uploads/HUNGER_HOUR_d0d036ecdf.jpg",
  "ticket": "ไม่มีค่าเข้าชม",
  "ticket_price": null,
  "reliability_score": 2,
  "timestamp": "2025-05-07 16:24:58",
  "status": "past",
  "original_filename": "52e4b3bda5735df9a5645dca9366eeba.json"
}