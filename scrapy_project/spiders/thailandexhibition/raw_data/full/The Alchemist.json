{
    "title": "The Alchemist",
    "description": "The Alchemistวันที่ 1 - 23 กุมภาพันธ์ 2568ณ Number1gallery สีลม 21“ไม่ว่าภาพที่ปรากฏเบื้องหน้าท่านทั้งหลายจะถูกนิยามภายหลังว่าอะไรก็ตาม แต่สำหรับศิลปินแล้วกองผ้าใบผืนเขื่องซึ่งถูกปาดป้าย ขีดขูด อาบชโลม โถมทับด้วยชั้นสีซับซ้อน และนูนหนาเหล่านี้ คือหลักฐานเชิงประจักษ์ของความเพียรพยายามอย่างบ้าคลั่งของจิตรกรคนหนึ่ง”The Alchemist นิทรรศการเดี่ยวครั้งที่ 7 ของ พัทธ์ ยิ่งเจริญ นิทรรศการที่ว่าด้วยการเชื่อมร้อยกระบวนการสร้างงานจิตรกรรมของศิลปินกับประวัติศาสตร์อันไกลโพ้นของการเล่นแร่แปรธาตุในยุคบรรพกาล สำหรับศิลปินแล้ว นักเล่นแร่แปรธาตุมิได้เป็นเพียงผู้ที่ถูกมอมเมา และหมกมุ่นอย่างมืดบอดอยู่กับอวิชชา หากแต่เป็นคนที่พยายามจะเข้าใจโลกของวัตถุ และสสารอย่างลึกซึ้ง ไม่ใช่เพียงเพื่อเปลี่ยนสถานะของวัตถุให้กลายเป็นสิ่งที่ทรงคุณค่า หากแต่มันเป็นความพยายามพิสูจน์ถึงปรัชญา หรือระเบียบของธรรมชาติบางประการที่โอบรับโลกที่ปั่นป่วน วุ่นวาย และสิ้นหวังใบนี้ไว้ ในลักษณะเดียวกันนั้นเอง...ผลงานครั้งนี้ซึ่งเกิดจากการประกอบภาพ และพยายามผลักดันให้วัตถุนั้นๆเกิดการเปลี่ยนรูป กลายร่างไปสู่สิ่งอื่น ศิลปินยังวาดหวังว่า มันจะสามารถสื่อสารประเด็นร่วมสมัย ซึ่งสะท้อนถึงอุดมคติบางประการที่ศิลปินยึดถือได้เช่นเดียวกัน จิตวิญญาณของนักเล่นแร่แปรธาตุไม่ควรจะสูญสลายไปจากพวกเราโดยเฉพาะกับนักสร้างสรรค์ทั้งมวล ในแง่หนึ่ง มันคือการเชื่อในบางสิ่งอย่างสุดจิตสุดใจ คือความใฝ่ฝันถึงสิ่งที่เป็นไปไม่ได้ คือความมุมานะ อดทน เพียรพยายามอย่างดื้อรั้น หัวชนฝาถึงแม้จะถูกโถมทับด้วยความล้มเหลวนับครั้งไม่ถ้วน และเป้าหมายที่ว่านั้นอาจไม่ได้มีอยู่จริงก็ตาม",
    "categories": [
        "Art & Design",
        "Concert"
    ],
    "start_date": "1 กุมภาพันธ์ 2025",
    "end_date": "23 กุมภาพันธ์ 2025",
    "event_slot_time": null,
    "location": "Number 1 Gallery",
    "url": "https://www.facebook.com/pages.number1gallery",
    "cover_picture": "https://api.thailandexhibition.com/uploads/The_Alchemist_9772bee31f.jpg",
    "ticket": "ไม่มีค่าเข้าชม",
    "ticket_price": null,
    "reliability_score": 2,
    "timestamp": "2025-05-07 16:25:04",
    "status": "past"
}