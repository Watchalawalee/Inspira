{
    "title": "Beyond the Last Miles",
    "description": "Beyond the Last Milesวันที่ 6 กรกฎาคม - 25 สิงหาคม 2567ณ RCB Galleria 2 ชั้น 2 ริเวอร์ ซิตี้ แบงค็อกริเวอร์ ซิตี้ แบงค็อก ร่วมกับ ArtDepot มีความยินดีที่จะนำเสนอนิทรรศการเดี่ยวครั้งแรกของ Zhang Zhanzhan ศิลปินร่วมสมัยชื่อดังชาวจีนกับนิทรรศการ “Beyond the Last Miles”‘ชีวิต’ คือเส้นทางยาวนานอันแสนเดียวดาย เป็นทางเบื้องหน้าที่ทอดยาวออกไปอย่างไม่มีที่สิ้นสุด แต่เมื่อได้ลองเดินออกไปเพียงลำพังแล้ว เราต่างก็พยายามเรียนรู้ที่จะหาความสุขในความสันโดษนี้ ความโดดเดี่ยวทำให้ภายนอกเราแข็งแกร่งขึ้น หากแต่หัวใจกลับเต็มไปด้วยความนุ่มนวลและจริงใจ ความรู้สึกเหล่านี้ถูกถ่ายทอดออกมาผ่านผลงานศิลปะของ Zhag Zhanzhan ที่เก็บเอาห้วงเวลา ณ ขณะหนึ่งที่มีทั้งความอบอุ่น การโหยหา ความหวัง และความอดทนไว้บนเปลวเทียนเล็ก ๆ ในความมืด ซึ่งจะนำทางให้เราย้อนกลับไปสู่อดีตเพื่อพบกับตัวตนเก่าของเราอีกครั้งหนึ่ง นิทรรศการที่นำมาจัดแสดงในกรุงเทพฯ ครั้งนี้ได้รับเกียรติจาก Serena Zhao ผู้ก่อตั้ง ArtDepot คิวเรทร่วมกับฝ่ายนิทรรศการของริเวอร์ ซิตี้ แบงค็อก โดยประกอบไปด้วยผลงานภาพวาดและชิ้นงานประติมากรรม รวมไปถึงชิ้นงานเอก และผลงานใหม่ ๆ ที่ศิลปินได้นำมาเสนอให้ทุกท่านได้ชมกันผ่านการสื่อสารทางศิลปะของ Zhang Zhanzhan ที่มีความซับซ้อนและหลากหลาย โดยผลงานชุดนี้ก็ยังคงถ่ายทอดหลักการทางความสุทรีย์ของศิลปินกับลวดลายการวาดการ์ตูนอันเป็นเอกลักษณ์เอาไว้ พร้อมกับการเพิ่มเสริมองค์ประกอบต่าง ๆ ให้ผลงานมีความลึกซึ้งขึ้น ไม่ว่าจะเป็นโทนสีหรือการจัดแสงที่เขาได้รับแรงบันดาลใจมาจากศิลปินคลาสสิกZhang Zhanzhan มักครุ่นคิดถึงพลังของการแสดงออก หรือ ‘Expression’ อยู่เสมอ โดยในนิทรรศการครั้งนี้ เขาได้ใช้ความกล้าในการตัดทอนรายละเอียดตกแต่งที่ไม่จำเป็นออกและหันไปเน้นการใช้การสื่อสารทางศิลปะที่เรียบง่าย กระชับ และสามารถถ่ายทอดอารมณ์ได้อย่างเต็มที่ เราไม่สามารถคาดเดาเรื่องราวเบื้องหลังต่าง ๆ ผ่านการมองหน้าตัวละครของเขาเพียงอย่างเดียวได้ แต่ความสันโดษของพวกเขานั้นไม่ได้หงาหงอยเพราะมันกำลังแผ่ความอบอุ่นและความสุขมาให้ผู้ชมอย่างแผ่วเบาเกี่ยวกับศิลปินZhang Zhanzhan คือศิลปินร่วมสมัยชาวจีน เกิดที่เมืองฉงลี่ ประเทศจีน ในปี ค.ศ. 1982 และสำเร็จการศึกษาจากมหาวิทยาลัยศิลปะหนานจิง เขาเป็นศิลปินที่มักหยิบเอาความรู้สึก ‘โดดเดี่ยว’ มาใช้ในผลงานของตัวเองผ่านสัมผัสที่นุ่มและกระชับ อีกทั้งยังมักใช้สีดำและสีแดงเป็นหลักในการสร้างผลงาน โดยเขามักเลือกใช้สัตว์น่ารัก ๆ มาสื่อสารรู้สึกที่ค่อนข้างตรงกันข้ามอย่าง ‘ความเงียบสงบ’ เป็นต้น ผลงานของเขาส่วนใหญ่จึงมักมุ่งเน้นไปที่การพรรณนาความเหงาและความสันโดษที่ผู้ชมซึ่งอาศัยอยู่ในสังคมสมัยใหม่นี้รู้สึกกันอยู่เสมอ ทำให้ผู้ชมสามารถวิเคราะห์ พิจารณา และไตร่ตรองถึงความสัมพันธ์ระหว่างบุคคลในสังคมกันได้มากขึ้นแล้วพบกับ “Beyond the Last Miles” นิทรรศการที่จะทำให้ความสันโดษของคุณอบอุ่นยิ่งกว่าครั้งไหน ๆ เปิดให้เข้าชมฟรีตั้งแต่วันที่ 6 กรกฎาคม - 25 สิงหาคม 2567 ที่ RCB Galleria 2 ชั้น 2 ริเวอร์ ซิตี้ แบงค็อก",
    "categories": [
        "Art & Design",
        "Concert"
    ],
    "start_date": "6 กรกฎาคม 2024",
    "end_date": "25 สิงหาคม 2024",
    "event_slot_time": "10:00–20:00",
    "location": "ริเวอร์ ซิตี้ แบงค็อก - River City Bangkok",
    "url": "https://www.facebook.com/RiverCityBangkok",
    "cover_picture": "https://api.thailandexhibition.com/uploads/Beyond_the_Last_Miles_993ddeed1a.jpg",
    "ticket": "ไม่มีค่าเข้าชม",
    "ticket_price": null,
    "reliability_score": 2,
    "timestamp": "2025-04-19 19:34:46",
    "status": "past"
}