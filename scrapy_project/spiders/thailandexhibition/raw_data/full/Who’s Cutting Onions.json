{
    "title": "Who’s Cutting Onions",
    "description": "Who’s Cutting Onionsวันที่ 13 กรกฎาคม - 25 สิงหาคม 2567ณ RCB Galleria 1 ชั้น 2 ริเวอร์ ซิตี้ แบงค็อกริเวอร์ ซิตี้ แบงค็อก ภูมิใจเสนอ “Who’s Cutting Onions” นิทรรศการเดี่ยวครั้งแรกของ Tum Ulit ศิลปิน นักวาดการ์ตูน และนักเล่าเรื่องผู้ถ่ายทอดความเหงา ความเศร้า และความรู้สึกออกมาเป็นภาพวาดที่เข้าไปถึงหัวใจของผู้ติดตามนับล้านทั่วโลก‘Who’s cutting onions?’ มาจากสำนวนที่เรามักจะใช้ในสภาวะเปราะบางแต่ยากที่จะบอกใคร ยามที่ใจเราอยากจะปกปิดสาเหตุที่แท้จริงของน้ำตาที่เจ็บปวดเกินกว่าจะรับไหว ยามที่ความอ่อนแอคือสิ่งสุดท้ายที่เราจะแสดงออกมา ในเวลานั้นเราจึงพยายามหาเหตุกล่าวโทษว่าที่มาของน้ำตานี้ไม่ใช่เพราะความรู้สึกเศร้าในใจหรอกนะเพื่อถ่ายทอดอารมณ์ความรู้สึกนี้ Tum Ulit ได้สร้างโลกใบใหม่ที่เต็มไปด้วยกลีบชั้นอันบอบบางคล้ายกับหัวหอม โลกที่เต็มไปด้วยความรู้สึกอันซับซ้อน และอ่อนไหว การเดินลึกเข้าไปในโลกใบนี้ทีละชั้น ๆ ก็เหมือนกับการเดินทางผ่านชั้นของหัวหอมที่ยิ่งปอกลึกลงไปเท่าไหร่ อานุภาพของหัวหอมก็ยิ่งรุนแรง ร้าวราน จนอาจทำให้ต้องเสียน้ำตา Tum Ulit จึงขอเชื้อเชิญให้ผู้ชมมาค้นหาความรู้สึกในใจลึก ๆ และรื้นน้ำตาไปด้วยกัน เพราะเขาเชื่อว่าเบื้องหลังของน้ำตาทุกหยดนั้นล้วนมีเหตุผล ทั้งจากความคิดถึง การสูญเสีย การเติบโต ความรัก ความหวัง หรือแม้กระทั่งความฝัน ผ่านทางผลงานกว่า 30 ชิ้นที่กลั่นออกมาจากจินตนาการ การตีความ และความรู้สึกส่วนลึกของศิลปินมาร่วมปอกเปลือกความรู้สึกนี้ไปด้วยกัน และไม่ต้องกลัวที่จะร้องไห้ ที่เสียน้ำตาก็เป็นเพราะหัวหอมเท่านั้นแหละเกี่ยวกับศิลปินTum Ulit (ณฐกร อุลิตร) คือศิลปิน นักวาดการ์ตูน และนักเล่าเรื่องผู้หลงใหลในการวาดการ์ตูนตั้งแต่เด็ก เขาจบการศึกษาปริญญาตรีจากมหาวิทยาลัยนานาชาติมหิดล สาขาวิชาการผลิตแอนิเมชั่น โดยจุดเริ่มต้นในการเขียนการ์ตูนมาจากความต้องการระบายความเจ็บปวดและความเศร้าที่เกาะกินอยู่ในใจผ่านการวาดการ์ตูนเป็นตัวกลางในการทำความเข้าใจตนเองและความเจ็บปวดนั้น Tum Ulit เริ่มเป็นที่รู้จักในหมู่นักอ่านผ่านทางคอมมิคที่เผยแพร่บนเพจ “Tum Ulit” ของเขา ซึ่งมีจุดเด่นคือการเล่าเรื่องด้วยภาพที่ไร้ซึ่งบทสนทนาที่สามารถสัมผัสไปในความรู้สึกและบาดลึกเข้าไปถึงจิตใจของผู้อ่านหลากเชื้อชาติ หลายภาษาทั่วโลก ซึ่งต่อมาก็ได้กลายเป็นแรงบันดาลใจให้เขาสร้างผลงานที่เป็นตัวแทนความรู้สึกของผู้คนอย่างต่อเนื่อง โดย Tum Ulit หวังเป็นอย่างยิ่งว่าผลงานของเขาจะทำให้เกิดแรงกระเพื่อมในใจของผู้อ่านและกลายเป็นตัวแทนของคำขอโทษ ความคิดถึง หรือความรู้สึกที่ยังคงตกค้างของผู้คน จนทำให้ในปัจจุบันเขามีผู้ติดตามเพจ Tum Ulit จากทั่วโลกกว่า 1.7 ล้านคนTum Ulit ก้าวเข้าสู่วงการศิลปะครั้งแรกในปี 2022 ด้วยนิทรรศการกลุ่ม “Shall I Compare Thee to a Summer’s Day?” (2022) ตามด้วยนิทรรศการกลุ่ม “To the moon and (never) back” (2023) ที่ ริเวอร์ ซิตี้ แบงค็อก ในปีถัดมา ผลงานของเขาครอบคลุมทั้งงานจิตรกรรมและประติมากรรมซึ่งเป็นที่จับตามองจากนักสะสมทั้งในไทยและต่างประเทศ โดยนิทรรศการ “Who’s Cutting Onions?” ในครั้งนี้ก็ถือเป็นนิทรรศการเดี่ยวครั้งแรกในชีวิต และเป็นนิทรรศการที่ผู้ติดตามและนักสะสมของเขาต่างรอคอยมาร่วมปอกเปลือกความรู้สึกนี้ไปด้วยกันใน \"Who's Cutting Onions\" และไม่ต้องกลัวที่จะร้องไห้ ที่เสียน้ำตาก็เป็นเพราะหัวหอมเท่านั้นแหละ นิทรรศการเปิดให้เข้าชมฟรีตั้งแต่วันที่ 13 กรกฎาคม - 25 สิงหาคม 2567 ที่ RCB Galleria 1 ชั้น 2 ริเวอร์ ซิตี้ แบงค็อก",
    "categories": [
        "Art & Design",
        "Concert"
    ],
    "start_date": "13 กรกฎาคม 2024",
    "end_date": "25 สิงหาคม 2024",
    "event_slot_time": "10:00–20:00",
    "location": "ริเวอร์ ซิตี้ แบงค็อก - River City Bangkok",
    "url": "https://www.facebook.com/RiverCityBangkok",
    "cover_picture": "https://api.thailandexhibition.com/uploads/Who_s_Cutting_Onions_19fe9c19cb.jpg",
    "ticket": "ไม่มีค่าเข้าชม",
    "ticket_price": null,
    "reliability_score": 2,
    "timestamp": "2025-03-29 17:15:36",
    "status": "past"
}