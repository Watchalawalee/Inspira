{
    "title": "Dramatic on the planet",
    "description": "Dramatic on the planetวันที่ 4 - 26 มกราคม 2568ณ Number1galleryครั้งหนึ่ง เราทุกคนต่างก็เชื่อว่าโลกแบน เมื่อเวลาผ่านไป เราจึงได้ค้นพบว่าแท้จริงแล้วโลกนั้นเป็นทรงกลม แต่ก็ไม่อาจรู้ได้ว่า ในวันนี้โลกยังคงเป็นแบบนั้นอยู่ไหม กระแสข้อมูล ความคิด และคำสบถถ่มถุยล่องลอยอยู่ในอากาศ เสียงรถสึกดังกึกก้องสะท้านแผ่นดินไหว จับจองเขตขอบ ขีดเส้นแบ่งแยก ขณะที่เรากำลังเดินไปสู่พื้นที่แห่งใดบนดาวเคราะห์นี้ แกนของมันคงเอียงและโยกคลอน อีกทั้งกระเด็นกระดอนไม่ต่างจากลูกบอลลูกหนึ่ง เรายังพอจะเดาะเลี้ยงลูกบอลนี้ จับตั้งประคองให้สมดุลไปได้ไกลเพียงใด ในเมื่อจิตของเรานั้นก็วิ่งหงาย พลิกคว่ำ และกลิ้งเกลือกไปในทุกวันคืนนิทรรศการแสดงเดี่ยวครั้งที่ 12 ของ วีรพงษ์ ศรีตระกูลกิจการ (อายิโน๊ะ) นักวาดรูปผู้ไม่มีวันหยุดสร้างสรรค์ผลงาน นำเรื่องราวอันไหลบ่าทะลักของข่าวสาร ความสับสนอันเนื่องมาจากข้อมูลมากมายบนโลกที่ทุ่มใส่สมองและสติสัมปชัญญะของเราทุกวัน ทุกวินาที พร้อมกับความก้าวหน้าของเทคโนโลยี การสื่อสารซึ่งฝากสารกระตุ้นกิเลส กัดกร่อนโครงสร้างจิตและเคมีในร่างกายจนผุพัง จนโครงสร้างฐานรากของความจริง ความถูกต้องโงนเงน อายิโน๊ะสำลักสำรอกสิ่งเหล่านี้ เล่นแร่แปรธาตุออกมาเป็นผลงาน เพื่อบันทึกปัจจุบัน ปัจจุบันซึ่งเป็นพรุ่งนี้ของอดีต และเป็นเมื่อวานของอนาคต",
    "categories": [
        "Art & Design",
        "Others"
    ],
    "start_date": "4 มกราคม 2025",
    "end_date": "26 มกราคม 2025",
    "event_slot_time": null,
    "location": "Number 1 Gallery",
    "url": "https://www.facebook.com/pages.number1gallery",
    "cover_picture": "https://api.thailandexhibition.com/uploads/Dramatic_on_the_planet_f4a6f2a42b.jpg",
    "ticket": "ไม่มีค่าเข้าชม",
    "ticket_price": null,
    "reliability_score": 2,
    "timestamp": "2025-05-07 16:25:00",
    "status": "past"
}