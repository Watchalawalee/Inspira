{
    "title": "Untold Traces",
    "description": "Untold Tracesวันที่ 20 ตุลาคม - 10 พฤศจิกายน 2567ณ ดิ อาร์ตเฮาส์ โดย ละลานตา ไฟน์อาร์ต ศูนย์การค้า ริเวอร์ซิตี้ แบงค็อกดิ อาร์ตเฮาส์ มีความยินดีนำเสนอนิทรรศการ “Untold Traces” โดยศิลปินภาพพิมพ์ 2 ท่าน ที่เป็นเพื่อนกันมาเป็นระยะเวลานาน คือ กิติก้อง ติลกวัฒโนทัย และ ชิน โคยามะ ผลงานแสดงออกถึงอัตลักษณ์ ความทรงจำ และประวัติศาสตร์ ภาพพิมพ์ชุดหายากที่นำมาจัดแสดงในนิทรรศการนี้ แม้จะแตกต่างกันทางด้านเนื้อหา แต่หากพินิจพิเคราะห์จะรับรู้ถึงความเหมือน นั่นคือการบันทึกร่องรอยต่าง ๆ ในช่วงเวลาหนึ่ง ซึ่งร่องรอยในอดีตเป็นหัวใจสำคัญต่อการแปลความหมาย และความเข้าใจเรื่องราวถึงแม้ร่องรอยเป็นเพียงเศษเสี้ยวของสิ่งที่เคยมีอยู่และมักถูกมองข้าม แต่ร่องรอยนั้นแสดงออกถึงอัตลักษณ์ของตัวบุคคล กิติก้องมีความสนใจในการเสาะหาตัวตน ส่วนชินบันทึกภาพประวัติศาสตร์ผสมผสานกับวัฒนธรรมร่วมสมัย นิทรรศการชุดนี้แสดงให้เห็นถึงความหลากหลายด้านการค้นคว้า การทดลองสร้างสรรค์ และบอกเล่าเรื่องราวในแบบฉบับของตนชิน โคยามะ นำเอาศิลปะและวัฒนธรรมของญี่ปุ่นมาใช้ในการสร้างสรรค์ผลงานที่แสดงอัตลักษณ์ร่วมสมัยของญี่ปุ่น เขาจัดเรียงร่องรอยทางประวัติศาสตร์ห่อหุ้มตัวละครต่างๆ ผลงานของเขามีความตื่นเต้นและความสนุกสนาน ซึ่งนำเสนอบทบาทของศิลปินในฐานะนักสำรวจประวัติศาสตร์ผ่านบริบทศิลปะสำหรับกิติก้อง ติลกวัฒโนทัย ผลงานพิมพ์นำเสนอสภาวะอารมณ์ความรู้สึกภายใน โดยการสังเกตร่องรอยของตัวตนที่ปรากฏขึ้นในสี และ รูปทรง ที่ผสมผสานระหว่างการพิจารณาตัวเองและการแสวงหาความงาม ความดิบ และความจริงที่ทำให้ตัวตนได้ปรากฏขึ้นนิทรรศการจะจัดแสดงที่ ดิ อาร์ตเฮาส์ ตั้งอยู่ที่ชั้น 2 ศูนย์การค้า ริเวอร์ซิตี้ แบงค็อก ถ. เจริญกรุง ซอย 24 แขวงตลาดน้อย เขตสัมพันธวงศ์ กรุงเทพฯ โดย เปิดให้เข้าชมตั้งแต่วันที่ 20 ตุลาคม ถึง 10 พฤศจิกายน 2567 เวลาทำการ อังคาร ถึง อาทิตย์ เวลา 10.00 - 19.00 น.",
    "categories": [
        "Art & Design",
        "Concert"
    ],
    "start_date": "20 ตุลาคม 2024",
    "end_date": "10 พฤศจิกายน 2024",
    "event_slot_time": "10:00–19:00",
    "location": "ริเวอร์ ซิตี้ แบงค็อก - River City Bangkok",
    "url": "https://www.thailandexhibition.com/TradeShow/ID/7301",
    "cover_picture": "https://api.thailandexhibition.com/uploads/Untold_Traces_3758c66188.jpg",
    "ticket": "ไม่มีค่าเข้าชม",
    "ticket_price": null,
    "reliability_score": 2,
    "timestamp": "2025-04-19 19:35:00",
    "status": "past"
}