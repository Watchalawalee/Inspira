{
    "title": "BAKUMBAA: I Am the Monster",
    "description": "BAKUMBAA: I Am the Monsterวันที่ 7 ธันวาคม 2567 - 5 มกราคม 2568ณ RCB Photographers' Gallery ชั้น 2 ริเวอร์ ซิตี้ แบงค็อกริเวอร์ ซิตี้ แบงค็อก ภูมิใจเสนอ “BAKUMBAA: I Am the Monster” นิทรรศการเดี่ยวครั้งแรกของ BAKUMBAA หรือ ดนัย เสนีเสาวลักษณ์ ศิลปินผู้สร้างสรรค์คาแรคเตอร์ “บาบ้า” (Babaa) เจ้าสัตว์ประหลาดสี่หูที่ถ่ายทอดจากชีวิตและประสบการณ์จากส่วนลึกของศิลปิน โดยในนิทรรศการครั้งนี้ BAKUMBAA จะพาทุกท่านย้อนกลับไปยังที่มาของเจ้าบาบ้าผ่านภาพวาดสีน้ำมันที่เต็มเปี่ยมด้วยความรู้สึกและผลงานอาร์ตทอยมากมายที่จะทำให้คุณหลงรัก“สัตว์ประหลาด” คือคำที่ใช้เรียกสิ่งมีชีวิตที่มีความผิดแปลกและแตกต่างจากสิ่งมีชีวิตโดยทั่วไปในสภาพแวดล้อมนั้น ๆ ซึ่งเป็นความรู้สึกที่มักจะวนเข้ามาในหัวของศิลปินเสมอ ทั้งยังเด่นชัดมากขึ้นเวลาที่เขาอยู่ในที่ ๆ ไม่คุ้นเคยหรือสถานที่ ๆ ไม่คุ้นตา ทำให้รู้สึกว่าเขาไม่ใช่ส่วนหนึ่งของพื้นที่นั้นและแตกต่างจากผู้คนแถวนั้น มันทำให้ความคิดที่ว่า ‘คนเรามักเคยเป็นตัวประหลาดในสายตาของใครซักคน’ ผุดขึ้นมาในหัวอยู่บ่อย ๆการเปลี่ยนแปลงครั้งใหญ่ครั้งหนึ่งในชีวิตของศิลปินคือการต้องย้ายเข้ามาทำงานในกรุงเทพฯ อยู่ในสถานที่แห่งใหม่ที่ไม่คุ้นตาท่ามกลางผู้คนที่ไม่รู้จัก การใช้ชีวิตที่ไม่คุ้นเคยนี้ทำให้เขารู้สึกเหมือนกับ ‘สัตว์ประหลาด’ หรือตัวประหลาดที่ไม่เข้าพวก เหมือนเด็กน้อยที่ถูกโยนมาในสถานที่ใหม่ทั้งที่ไม่รู้อะไรเกี่ยวกับมันเลย ทำได้แค่ต้องพยายามใช้ชีวิต เรียนรู้สิ่งใหม่ ๆ ที่เข้ามา ไม่ว่าจะดีหรือร้ายก็ตาม ประสบการณ์เหล่านี้ทําให้ศิลปินเห็นภาพเจ้าสัตว์ประหลาดที่มีความแตกต่าง ไร้เดียงสา และหลงทางมาในดินแดนที่ไม่รู้จัก เป็นสิ่งมีชีวิตตัวน้อยที่พยายามใช้ชีวิตร่วมกับสิ่งต่าง ๆ โลกใบใหม่นี้นิทรรศการ “BAKUMBAA: I Am the Monster” บอกเล่าเรื่องราวของ “บาบ้า” (Babaa) สิ่งมีชีวิตต่างดาวที่ดันพลัดหลงจากถิ่นอาศัยของเขามายังโลก ทำให้เขากลายเป็น ‘สัตว์ประหลาด’ ในสายตาของสิ่งมีชีวิตบนโลกตัวอื่น ๆ เจ้า ‘บ้า’ จึงเปรียบเสมือนเด็กน้อยที่ต้องพยายามเรียนรู้ที่จะใช้ชีวิตพร้อมฝ่าฟันอุปสรรคต่าง ๆ ที่ต้องเผชิญในโลกใบนี้ ทำให้เขาได้ตั้งเผ่าของตัวเองขึ้นมาโดยให้ชื่อว่า “บาคุมบ้า” (Bakumbaa) ด้วยความหวังว่าสักกวันหนึ่ง เขาจะได้เจอเพื่อนหรือสิ่งมีชีวิตที่เป็นเหมือนเขาและอยู่ร่วมกันได้เกี่ยวกับศิลปินBAKUMBAA หริอ ดนัย เสนีเสาวลักษณ์ เป็นนักออกแบบ Art Toy ที่ใช้ความรู้สึกและประสบการณ์ที่ผ่านมาของตัวเองมาสร้างสรรค์ผลงาน ไม่ว่าจะเป็นความแตกต่าง แปลกแยก หรือความไม่เข้าพวกที่เกิดจากการที่เราถูกโยนไปอยู่ในที่ ๆ เราไม่คุ้นเคย ผู้คนที่เราไม่รู้จัก ทำให้มีความรู้สึกเหมือนเราเป็น ‘สัตว์ประหลาด’ เป็นตัวประหลาดที่ไม่เข้าพวก BAKUMBAAได้คิดและออกแบบคาแรคเตอร์ที่เป็นเหมือนตัวแทนของความรู้สึกเหล่านี้แล้วมาร่วมผจญภัยสู่โลกใบใหม่ของ Bakumbaa ไปด้วยกันใน \"BAKUMBAA: I Am the Monster\" นิทรรศการเปิดให้เข้าชมฟรีตั้งแต่วันที่ 7 ธันวาคม 2567 - 5 มกราคม 2568 ที่ RCB Photographers' Gallery ชั้น 2 ริเวอร์ ซิตี้ แบงค็อก",
    "categories": [
        "Art & Design",
        "Concert"
    ],
    "start_date": "7 ธันวาคม 2024",
    "end_date": "5 มกราคม 2025",
    "event_slot_time": "10:00–20:00",
    "location": "ริเวอร์ ซิตี้ แบงค็อก - River City Bangkok",
    "url": "https://www.facebook.com/RiverCityBangkok",
    "cover_picture": "https://api.thailandexhibition.com/uploads/KV_I_Am_The_Monster_01_6be54d496d.jpg",
    "ticket": "ไม่มีค่าเข้าชม",
    "ticket_price": null,
    "reliability_score": 2,
    "timestamp": "2025-03-29 17:15:55",
    "status": "past"
}