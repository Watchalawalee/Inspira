{
  "title": "ปักหมุดร้านเปิดใหม่ เอาใจสายเนื้อ!!",
  "description": "โพสต์นี้ คนรักเนื้อห้ามเลื่อนผ่าน!! #อร่อยแบบได้เนื้อ เน้นๆ แน่นๆ จุกๆ กันไปเลย (แถมบางร้านมีกิมมิกสุดต๊าชไม่ไหว) กับ 8 ร้านเปิดใหม่ที่ศูนย์การค้าเซ็นทรัลเวิลด์ Co Go Round จิ้มจุ่มรางเลื่อน จอยทุกการจิ้มแซ่บทุกการจุ่ม Daisen Premium Japanese Restaurant งาน [เนื้อ] ดีย์พรีเมียม EASY! Buddy กินกะเพราแบบใหม่แบบสับ ฉบับท็อปปิ้งเนื้อได้เอง Meat Labo ก๋วยเตี๋ยวเรือเนื้อวากิวชามยักษ์ เนื้อแท้ Plus รัก [เนื้อ] แท้อยู่ที่นี่ เนื้อคู่ จับคู่เนื้อที่ใช่ เพิ่มรสชาติให้ชีวิต ฉัน เป็นเพื่อนกิน [เนื้อ] กัน ท่านขุน สุดปังพลังเนื้อไทย ใส่ใจทุกดีเทล #ร้านเนื้อ #สายเนื้อ #centralwOrld #CentralPattana #เซ็นทรัลพัฒนา Co Go Round สตอรี่ดีต่อใจ: กินเนื้อแบบสนุกไม่น่าเบื่อ ต้องที่ โค โก ราวด์ ร้านจิ้มจุ่มรางเลื่อน มาในคอนเซ็ปต์สุดเก๋ “มากกว่าการกิน คือฟิน กับประสบการณ์” สไตล์ Eatertainment ชื่อร้านมีความหมายดี Co หรือโค (วัว) สื่อถึงความเป็น Beef Specialty เสิร์ฟเนื้อพรีเมียมจากไทยและต่างประเทศ Co ยังหมายถึง Co Space-Eating-Drinking ชวนให้คนมารวมตัวสังสรรค์กินดื่มให้อร่อยและสนุก…มุมถ่ายรูปในร้านคือดีย์! แถมช่วงเย็นวันศุกร์-วันอาทิตย์ยังมีดนตรีโดนๆ ให้ฟัง เพิ่มอรรถรสไปอีก เมนูดีต่อท้อง: จัดเต็มความพรีเมียมแบบเนื้อๆ ทั้งเนื้อไทยวากิว หอมนุ่ม ละลายในปาก, เนื้อสันนอกโคขุน, เนื้อสันคอวากิว เนื้อเซอร์ลอยน์ และเนื้อส่วนสันไหล่ สัมผัสดี รสชาติเข้มข้น จากออสเตรเลีย, ลิ้นวัว ซิกเนเจอร์ของร้าน เนื้อเด้งสู้ฟัน เคี้ยวเพลิน, เนื้อเสือร้องไห้ สัมผัสนุ่มทั้งเนื้อและมันที่แทรกตัวอยู่…เลือกอร่อยได้ทั้งแบบ A la carte และเซ็ต (แค่ชื่อยังเก๋ไม่ไหว!) อาทิ คนจะรวยช่วยไม่ได้เซ็ตเนื้อ เสิร์ฟพร้อมกุ้งแม่น้ำ ซุปแจ่วฮ้อนสุดร้อนแรง และชุดผักรวม ทีเด็ด: สเตชั่นน้ำจิ้ม ให้คุณจอยทุกการจิ้ม mix & match น้ำจิ้มในสไตล์ของคุณเอง ได้ถึง 5 แบบ มีแจ่วนัวร์ปลาร้า, น้ำจิ้มเต้าหู้ยี้, พริกผัด, ซีฟู้ด และแจ่วโคคนกรุง หรือจะเลือกน้ำจิ้มให้แมตช์กับน้ำซุป (มีให้เลือก 5 แบบเช่นกัน ตั้งแต่ซุปแจ่วฮ้อน, ซุปก๋วยเตี๋ยวเรือ, ซุปไก่, ซุปข้าวซอย และซุปต้มยำมันกุ้ง) ก็จะอร่อยแซ่บแบบฟินๆ ไปเลย จอยความอร่อยได้ที่: ชั้น 7 โซน Beacon ศูนย์การค้าเซ็นทรัลเวิลด์ Daisen Premium Japanese Restaurant สตอรี่ดีต่อใจ: สายยากินิกุ ต้องจัด!! ร้านไดเซ็น จัดเต็มเนื้อพรีเมียมหลากหลายส่วนให้เลือกทาน จะสั่งแบบ A La Carte เป็นเซ็ทให้เชฟทำให้ หรือใครจะแบ่งกระเพาะมาให้โอมากาเสะ (เริ่มต้นเพียง 1,299 บาทก็มี!!) และอาหารญี่ปุ่นเกรดพรีเมียม ก็ไม่ ว่ากัน เพราะที่ร้านใช้วัตถุดิบสดใหม่ทุกวัน ไม่ผ่านการแช่แข็ง เน้นรสชาติแท้จากธรรมชาติ เมนูดีต่อท้อง: เนื้อคาโกชิม่า เป็นเนื้อที่ได้จากวัวญี่ปุ่นสายพันธุ์แท้สีดำ จากเมืองคาโกชิม่า (Kagoshima Wagyu) ที่ผ่านกระบวนการเลี้ยงพิถีพิถัน บนเกาะคิวชู ที่ล้อมรอบไปด้วยธรรมชาติที่สมบูรณ์และยังเป็นเนื้อวัวที่ได้รับเหรียญทองโอลิมปิคมาแล้ว เนื้อลายสวย รสสัมผัสนุ่ม มีกลิ่นหอมเป็นเอกลักษณ์เฉพาะตัว จึงทำให้ได้ขนานนามว่า best of the best wagyu มีใบรับรองที่การันตีเป็นเนื้อเกรดที่ดีมากๆ จอยความอร่อยได้ที่: ชั้น 6 โซน i (ไอ) ศูนย์การค้าเซ็นทรัลเวิลด์ EASY! Buddy สตอรี่ดีต่อใจ: ยกระดับข้าวผัดกะเพรา เมนูสุดคลาสสิกของคนไทยให้มีความอินเตอร์เบอร์ใหญ่ ทวิสต์ด้วยความคิดสร้างสรรค์ ที่ร้านอีซี่! บั๊ดดี้ ชูคอนเซ็ปต์ Contemporary Thai Comfort Food พร้อมเลือกใช้วัตถุดิบคุณภาพ ทั้งตัวข้าวและท็อปปิ้งเนื้อต่างๆ รังสรรค์ออกมาให้หน้าต่าน่ารับประทาน ดูแตกต่าง และสนุกขึ้น พร้อมเทคนิคระดับเชฟมืออาชีพ!! เมนูดีต่อท้อง: Buddy’s Favorite เมนูกะเพราซิกเนเจอร์ ข้าวผัดกะเพราเนื้อสับคั่ว เนื้อหมัก (ใช้เนื้อวัวเนื้อสันนอกพันธุ์ไทย-เฟรนช์) ท็อปด้วยไข่เป็ดดาวกรอบ ข้าวโพดคาราเมลไรซ์ ยังมีเมนูข้าวผัดกระเทียมพริกไทยและข้าวผัดแจ่ว ทีเด็ด: สามารถ customize วัตถุดิบและท็อปปิ้งได้เองตั้งแต่ต้นจนจบ…เลือกข้าว (มีออปชั่นให้ทั้งข้าวเหนียว หรือคีนัว) ซอส เนื้อ และท็อปปิ้ง (อย่างไข่ดาว หรือไข่ออนเซ็น) จอยความอร่อยได้ที่: ชั้น 7 โซน Beacon ศูนย์การค้าเซ็นทรัลเวิลด์ Meat Labo สตอรี่ดีต่อใจ: สายก๋วยเตี๋ยวเรือ vs สายเนื้อ มาเจอกันได้เลยที่ร้านมีท ลาโบะ เสิร์ฟก๋วยเตี๋ยวเรือน้ำตกเนื้อพรีเมียม น้ำซุปเข้มข้นแบบฉบับก๋วยเตี๋ยวเรือแท้ๆ เมนูดีต่อท้อง: ก๋วยเตี๋ยวเรือเนื้อวากิวชามยักษ์ เมนูใหม่ล่าสุด จัดมาในชามใหญ่แบบจัมโบ้!! หรือจะอร่อยกับข้าวสตูเนื้อ ข้าวซอย หม้อไฟเนื้อวากิว หรืออาหารทานเล่นอย่าง เนื้อเสียบไม้ย่าง น้ำจิ้มแจ่วมะแขว่น จอยความอร่อยได้ที่: ชั้น 7 โซน Beacon เซ็นทรัลเวิลด์ เนื้อแท้ PLUS สตอรี่ดีต่อใจ: ตอบโจทย์ตรงใจสายเนื้อที่มองหาเนื้อวัวคุณภาพ วัวออสเตรเลียที่ทางร้านนำมาขุนเองด้วยธัญพืชไทยกว่า 7 ชนิด จนทำให้เนื้อร้านเรานุ่ม หอมเป็นเอกลักษณ์เฉพาะตัว สร้างสรรค์เป็นเมนูที่หลากหลาย ทั้งอาหารไทยและนานาชาติ เช่น กะเพราเนื้อบด ก๋วยเตี๋ยวเนื้อ เบอร์เกอร์เนื้อ สเต็กเนื้อ พาสต้าซอสเนื้อ…มองหาความพิเศษที่มากกว่า ต้องเนื้อแท้ PLUS+ นำเสนอเมนูสุดพิเศษเฉพาะสาขาเซ็นทรัลเวิลด์ โดยสเต็กทุกจานย่างด้วยเตาสุดพรีเมียมเทียบชั้น Fine Dining เพื่อชูรสชาติเนื้อให้ชัดเจน เพิ่มความหอมที่เป็นเอกลักษณ์ เมนูดีต่อท้อง: เมนูพิเศษเสิร์ฟเฉพาะที่นี่ ได้แก่ สเต็กเนื้อริบอายทรัฟเฟิลซอส, เฟตตูชินี่บีฟรากู จอยความอร่อยได้ที่: ชั้น 6 โซน Atrium เซ็นทรัลเวิลด์ เนื้อคู่ สตอรี่ดีต่อใจ: ใครมองหา ‘เนื้อคู่’ ที่อร่อย เหมาะกับลิ้นของคุณที่สุด ร้านเนื้อคู่ คือเดสติเนชั่นสำหรับคุณ! กับก๋วยเตี๋ยวเนื้อสุดพรีเมียม เสิร์ฟเนื้อสูตรเด็ด คัดสรรมาอย่างดีถึง 6 ชนิด เพื่อให้ได้รสชาติที่ดีที่สุดจนลืมไม่ลง! กินคู่กับเส้นที่ลวกเดือดพอเหมาะหรือข้าวสวยที่หุงได้เหนียวนุ่ม พร้อมน้ำซุปรสเด็ดเคี่ยวจนกลมกล่อม ตามคอนเซ็ปต์ของร้านที่ว่า เนื้อคู่ที่ใช่ ย่อมเพิ่มรสชาติให้ชีวิต เมนูดีต่อท้อง: เนื้อลวก 6 ชนิด ได้แก่ เซอร์ลอยน์ - ส่วนสันสะโพกที่มีมันน้อย มีกลิ่นหอมของเนื้อวัวมากที่สุด, สันไหล่ – นุ่ม มีไขมันแทรกพอประมาณ, ใต้ซี่โครง – หวานฉ่ำ และกรุบๆ จากเอ็นที่แทรกอยู่ในเนื้อ, ริบอาย - เนื้อส่วนซี่โครง ที่ตัดเอากระดูกและเอ็นนอกออก เหลือแต่เนื้อส่วนกลางที่ติดมัน เนื้อนุ่ม หอม และรสชาติเข้มข้นที่สุด, วากิว - เนื้อที่คัดสรรมาอย่างดีจากออสเตรเลีย มีมันแทรกเหมือนลายหินอ่อน รสชาติหวานนุ่ม ละมุนลิ้น และโกเบ – เนื้อส่งตรงจากญี่ปุ่น มีไขมันแทรกตลอดชิ้น เพิ่มรสชาติความนุ่มชุ่มฉ่ำ กินแล้วรู้สึกละลายในปาก จอยความอร่อยได้ที่: ชั้น 6 โซน B เซ็นทรัลเวิลด์ ฉัน (CHUNN) สตอรี่ดีต่อใจ: ร้านฉัน เริ่มต้นจากกลุ่มเพื่อนที่รักการกินเนื้อเป็นชีวิตจิตใจ โดยหนึ่งในกลุ่มเพื่อนมีคนเป็นเชฟที่ชอบย่างเนื้อให้เพื่อนๆ ได้กินเวลาไปสังสรรค์กัน จึงเป็นที่มาของคอนเซ็ปต์ “มาบ้านฉัน มาลองชิมแบบที่ฉันชอบ” เมนูเนื้อของฉัน อร่อย หลากหลาย ราคาจับต้องได้ เพื่อสร้างความฟีลกู๊ดให้กับลูกค้าที่มารับประทานอาหารที่ร้านฉัน ได้กลายเป็นเพื่อนกันในวันต่อๆ ไป เมนูดีต่อท้อง: ข้าวหน้าเนื้อไข่ดอง, ข้าวผัดมันเนื้อ, Rib Eye Steak (A5), ลิ้นวัวย่าง, เนื้อย่างจิ้มแจ่วปลาร้าบอง, Wagyu Katsu Sando และ Beef Tartare จอยความอร่อยได้ที่: ชั้น 7 โซน Beacon เซ็นทรัลเวิลด์ ท่านขุน สตอรี่ดีต่อใจ: เรือนใหม่ไฉไลถูกใจสายเนื้อ ณ เรือน ‘ท่านขุน’ ประหนึ่งยกครัวสมัยรัชกาลที่ 5 มาไว้ที่นี่ ร้านสเต็กและอาหารไทย-ฟิวชั่น ที่ได้แรงบันดาลใจมาจากสมัยรัตนโกสินทร์ตอนต้น-กลาง ผสมผสานเข้ากับความโมเดิร์น รังสรรค์เป็นครัวที่มีความหลากหลายทางวัฒนธรรม ภายใต้คอนเซ็ปต์ Traditional, Organic และ Fusion ใช้วัตถุดิบคุณภาพและดีต่อสุขภาพ อย่างเนื้อพรีเมียมจากฟาร์มที่เสาะหาอย่างดี หมูจากฟาร์มออร์แกนิก เครื่องปรุงจากเครื่องเทศธรรมชาติ ไม่ง้อผงชูรสหรือน้ำมันหอยเลยเชียว!! เมนูดีต่อท้อง: สเต็กเนื้อ ย่างบนเตาถ่าน, ข้าวหน้าเนื้อท่านขุน, กะเพราเนื้อนุ่มไซส์ออกญา, ข้าวหน้าเนื้อฮารามิ จอยความอร่อยได้ที่: ชั้น 1 โซน Hug Thai เซ็นทรัลเวิลด์",
  "categories": [
    "Technology",
    "Art & Design"
  ],
  "start_date": "null",
  "end_date": "null",
  "event_slot_time": "10:00–22:00",
  "location": "Central World",
  "url": "https://www.centralworld.co.th/th/events/1205",
  "ticket": "มีค่าเข้าชม",
  "ticket_price": [
    1299
  ],
  "cover_picture": "https://www.centralworld.co.th/storage/events/2023/06/20230615-105403-1.jpg",
  "reliability_score": 5,
  "timestamp": "2025-05-07 16:22:49",
  "status": "unknown",
  "original_filename": "ปักหมุดร้านเปิดใหม่ เอาใจสายเนื้อ!!.json"
}